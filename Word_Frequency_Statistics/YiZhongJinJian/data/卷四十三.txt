注
头痛属痰属热属风属湿属气或兼气虚血虚因风而痛谓之头风必眩晕因热而痛晕者则烦渴因气郁而痛晕者则志意不伸因痰而痛晕者则呕吐痰涎因湿而痛晕者则头重不起因虚而痛晕者动则更痛更晕也

真头痛痛连脑内手足青冷至肘膝之节朝发夕死凡头痛眩晕时时迷冒及头目卒然大痛目视不见或泻多之后皆凶证也

一切头风兼热者以荜茇散㗜鼻即荜茇一味为末用猪胆汁拌过㗜之作嚏立愈一切头风兼湿者以瓜蒂松萝茶二味为末㗜之出黄水立愈头风风盛时发日久不愈则多令人目昬以三圣散㗜之方在中风门内用芎芷石膏汤即芎芷石膏菊花羌活藁本也苦痛者加细辛风盛目昬加防风荆芥穗热盛加栀子连翘黄芩薄荷甘草大便秘小便赤加消黄攻之自愈也

雷头风痛头面疙●耳闻雷声宜清震汤即荷叶苍术升麻也人参芎附汤即人参川芎川附也芎犀丸

血虚面少血色或久脱血也天天麻也降气苏子降气汤也

麻天麻也白丸青州白丸子也虚者谓风痰兼气虚者宜半夏白术天麻汤即六君子加黄耆乾姜黄蘖天麻神麯麦糵泽㵼苍术也

头晕之虚实寒热诸证同乎头痛一治法也其有因血虚宜用荆穗四物汤即当归川芎白芍熟地黄荆芥穗也气虚宜用补中益气汤气血两虚宜用十全大补汤上盛下虚宜用黑锡丹

经曰五藏六府之精气皆上注于目而为之精精之窠为眼气之精为白眼筋之精为黑眼骨之精为瞳子血之精为络眦肉之精为约束即眼胞也裹撷筋骨血气之精而与衇系上属于脑后出于项中因经热蒸开腠理故风邪得以入之风热之邪合上攻于目赤肿疼痛轻者则为外障或暴生云翳重者则积热之甚陡然痛伤睛也

风热上攻目赤肿痛多泪隠澁难开火眼也肿而硬者属热盛也宜先下之肿而软者属风盛也宜先发散两睑上下初生如粟渐大如米或赤或白不甚疼痛谓之睑生风粟两睑粘睛赤烂痒痛经年不愈谓之烂弦风又名赤瞎睑内如鷄冠蚬肉翻出视物阻碍痛楚羞明谓之鷄冠蚬肉此皆脾经风热为病也两眦筋膜努出谓之努肉攀睛两眦赤衇渐渐侵睛谓之赤衇贯睛两眼混赤如朱痛如针刺谓之血灌瞳人两眼痒痛忽然突起谓之突起睛髙目中大痛忽生翳膜状如旋螺谓之旋螺尖起目中大痛忽然瞳睛努如蟹目谓之蟹睛疼痛又名损翳此皆肝心二经积热也两睑燥急睫毛倒刺谓之倒睫拳毛两目冲风泪出涓涓冬月尤甚谓之迎风流泪两目连眦痒极不痛谓之风痒难任目中从下忽生黄膜侵睛疼痛谓之黄膜上冲目中从上忽生赤膜垂下遮睛谓之赤膜下垂又名垂帘翳此皆心肝脾三经风热为病也

内障之病每因头风五风变成初病瞳珠渐渐变色睛里隐隐似翳或白或黄或緑虽与不患之眼相似然无精彩光明射人病头风者发则头痛引目无泪或左目或右目或先左目或先右目相注不定如坐暗室之中此头风伤目之渐也緑风者头旋两角连鼻相牵引目疼痛时或见起白花红花此緑风伤目之渐也黑风者证同緑风时时见起黑花此黑风伤目之渐也乌风者亦同黑风但不旋晕而见乌花渐渐昬暗此乌风伤目之渐也黄风者久病雀目瞳睛金色此黄风伤目之渐也青风者头微旋不痒不痛但见青花转转日渐昬蒙此青风伤目之渐也

菊花通圣散即防风通圣散加菊花也洗刀散即本方更加细辛羌独蔓荆青箱子等药也

外障目病子和曰目不因火不病所以五轮变赤气轮白睛火乗肺也肉轮目胞火乗脾也风轮黑睛火乗肝也木轮瞳人火乗肾也血轮两眦火自甚也故能治火者一句便了也治火之法在药则咸寒吐之下之在针则神庭上星顖会前项百会刺之翳者可使立退痛者可使立已昧者可使立明肿者可使立消矣内障目病虽亦无寒然有虚也虚或兼热亦属虚热故不赤肿疼痛如不病眼人但不精彩光明也心虚则神不足神者火也火内暗而外明故不能外鉴而失其光明也肾虚则精不足精者水也水外暗而内明故不能内照而失其光明也心虚者则养心神肾虚者则壮肾水自可收功于不明也其五风内变诸翳如圆翳氷翳清翳澁翳散翳横翳浮翳沉翳偃月枣花黄心黑风等翳俱列在眼科方书自有治法难以尽述此特其大㮣耳

牙齿者骨之馀属乎肾也若无故齿长疎豁而动则为肾衰惫也上牙龈属足阳明下牙龈属手阳明牙痛皆牙龈作痛惟寒牙痛则为客寒犯脑多头连齿痛为寒邪也故喜热饮不肿不蛀也馀者皆为胃火邪风湿热也火牙疼多肿喜得冷得寒则更疼者讐仇之意也虫牙则一牙作痛蚀尽一牙又蚀一牙作痛也

骨槽风者牙龈连颊硬肿疼痛牙龈腐烂出血脓也牙疳以骨槽溃后肿硬不消然出臭血而不出脓水也且皆痘疹癖疾之后而成也

胃火牙痛赤肿出血者则为血分宜用清胃散即生地当归黄连升麻牡丹皮也饶者倍加升麻丹皮也若肿痛牙龈不出血者则为气分宜加荆芥防风细辛以散其热若肠胃积热肿痛烂臭宜用凉膈散加升麻石膏以下其热可也

不甚肿痛不怕冷热为风牙痛宜用温风散即当归川芎细辛荜茇藁本白芷露蜂房也不肿痛甚喜饮热汤为寒牙痛宜本方再加羌活麻黄川附子温而散之二方俱服一半含潄一半连涎吐之自好也

诸牙谓诸牙痛也均宜一笑丸即川椒七粒为末巴豆一粒去皮研匀饭为丸绵裹咬痛处吐涎即止均宜用玉池散即藁本白芷地骨皮槐花细辛当归川芎黑豆升麻防风甘草煎汤热潄冷吐虫牙亦宜此咬潄更须用韭子或葱子置小炉中烧之搁在大水碗内覆以漏斗口向虫牙痛处薰之其虫极小皆落水碗之中累效

牙疳一病杀人最速虽有专科然皆未晓累攻之法累攻者今日攻之明日又攻之以肿硬消黑色变臭气止为度若不能食或隔一日或隔二三日攻之攻之后渐能食不必戒口任其所食虽大便溏仍量其轻重攻之自见其神若竟不思食难任攻下则死证也攻药用芜荑消疳汤即雄黄芜荑生大黄芦荟川黄连胡黄连黄芩也

口舌生疮糜烂名曰口糜乃心脾二经蕴热深也平人口淡故曰脾和口出气臭则为胃热不因食五味而口内溢酸味者乃肝热淫脾也苦味者心热淫脾也甘味者本经热自淫也辛味者肺热淫脾也咸味者肾热淫脾也木舌谓舌肿硬不痛也重舌谓舌下肿似舌也舌肿谓舌肿大也唇肿谓唇肿痛厚也唇疮谓唇肿溃裂成疮也紧茧唇谓唇紧小燥裂也以上之证皆属心脾胃经蕴热若暴发赤肿痛甚多为实热宜以凉膈散栀子金花汤急下其热可即愈也若日久色淡疮白时痛不痛每属虚热宜清心莲子饮知蘖四物汤补中兼清可也或服凉药久不愈者以七味地黄汤冷服引火归原不效甚者加附子可立愈也

胸膈上有风热则咽喉肿痛风热之邪若盛则生单双乳蛾在会厌两傍髙肿似乳蛾故名也热极则肿闭汤水不下言语难出呼吸不通名曰喉痹若热极更兼痰盛则痰涎绕于喉间声响咽喉内外肿闭汤水不下名曰纒喉风皆危病也或服药或吹药或针刺溃破出脓血则愈若溃后不出脓血仍然肿闭汤水不下则死矣

咽喉初起肿痛宜用消毒凉膈散即防风荆芥牛蒡子栀子连翘薄荷黄芩甘草大黄芒消也单双乳蛾则刺少商出血在左刺左在右刺右在左右刺左右也喉痹纒喉初起病势未甚或状如伤寒宜服如意胜金锭即硫黄川芎腊茶火消薄荷生川乌生地黄各等分为末葱自然汁合为锭重一钱薄荷汤磨化服甚者连进三次若痰涎壅盛喉间内外肿闭汤水难下病势危急宜用雄黄解毒丸即雄黄水飞郁金细末各二钱半巴豆仁肥白者十四粒微去油以成散为度合均醋糊为丸如菉豆茶清下七丸便利吐痰则愈若昬冒牙闗噤急汤不能下将药用醋化开十丸按中风门之法㗜入鼻内吐下则愈其后随证调治可也若虽愈咽喉溃烂以珍珠散上之即好

咽喉诸证谓咽喉肿痛单双乳蛾喉痹纒喉也七寳散即火消牙皂全𧓃雄黄硼砂白矾胆矾也肩背总括

李杲羌活胜湿汤又名通气防风汤治太阳经风湿肩背痛即羌活独活藁本甘草蔓荆子防风川芎也兼气郁滞痛者则常常作痛加木香陈皮香附也气虚郁痛者则时止时痛加升麻柴胡人参黄耆也血虚郁痛者则夜甚时止加当归白芍药也血瘀郁痛者则夜痛不止加姜黄五灵脂红花也风气郁盛者痛则项肩强加威灵仙也湿气郁甚者痛则肩背重加苍术白术也痰风凝郁者痛则呕眩用本汤研送青州白丸子也

岐骨䧟处痛名心痛横满连胸名肺心痛下连胃脘名胃心痛连脐名脾心痛连腰名肾心痛连少腹名大肠小肠痛连脇名肝心痛时止吐清水名虫心痛中恶腹痛名疰痛寒邪外干名中寒痛悸而痛名悸心痛水停心下属饮也思虑伤心属伤也停食痛停水痛停痰痛胃火痛气滞痛血瘀痛皆不死之证也当分门施治惟真心痛面色黑四肢逆冷至节死证也

化滞丸成方也清中汤即陈皮半夏茯苓甘草姜炒山栀黄连草豆䓻也

羊肉谓羊肉汤也

诸郁谓诸寒火郁而痛也寒多炮川乌为主热多姜炒栀子为主元明元明粉也鸦鸣谓以真鸦片末或加麝香少许饭丸如桐子大每服三五丸引在本草名一粒金丹

栝蒌薤白白酒汤即栝蒌实小根菜水白酒煎也颠倒木金散

胸痛之证须分属气属血属热饮属老痰颠倒木金散即木香郁金也属气郁痛者以倍木香君之属血郁痛者以倍郁金君之为末每服二钱老酒调下虚者加人参更效胸中有痰饮热作痛者轻者小䧟胸汤重者大䧟胸汤丸治之若吐唾稠黏痰盛则用控涎丹

左属瘀血轻谓瘀血轻者宜用枳芎散重攻谓瘀血重者宜以攻血之剂也枳芎散即枳殻抚芎郁金甘草也右属痰气重逐饮谓以控涎十枣逐痛之重者也枳橘散即枳殻橘皮片子姜黄甘草医痛之轻者也柴胡疎肝散即柴胡白芍甘草香附枳殻陈皮川芎也逍遥散即白术茯苓当归白芍柴胡炙草薄荷少许加川芎细辛陈皮生姜也左金即左金丸呉茱萸黄连也肝实火旺者当归龙荟丸积食者以化滞丸积饮者以控涎丹

腰痛之证其因不同有肾虚有风有寒有湿有痰饮有气滞有血瘀有湿热有闪挫凡患腰痛极甚而面色忽红忽黑是为心肾交争难治之证也安肾丸

寄生谓独活寄生汤青娥丸即补骨脂杜仲核桃仁也安肾丸即胡卢巴补骨脂川楝肉川续断桃仁杏仁小茴香茯苓山药也盐盐汤为引也羌活胜湿汤

五积散加呉茱萸桃仁杜仲羌活胜湿汤即防风通气汤加附子也通经丸即硫黄黑牵牛头末麦麫合丸煮浮起服方出本草小续命汤加牛膝杜仲炒穿山甲也

通气散即木香陈皮穿山甲元胡索甘草小茴香白牵牛也活络丹即川乌草乌南星地龙乳香没药也加五灵脂麝香丸效

苍蘖散即苍术黄蘖牛膝杜仲防己木瓜川芎也煨肾散即猪腰子剖开入川椒食盐甘遂末湿纸裹煨熟酒食之

膀胱热结轻者为癃重者为闭膀胱寒虚轻者为遗尿重者为不禁闭者即小便闭无㸃滴下出故少腹满胀痛也癃者即淋沥㸃滴而出一日数十次或勤出无度故茎中澁痛也不知而尿出谓之遗尿知而不能固谓之小便不禁

上为呕哕不入下为小便不通则阴阳之气闗格若出头汗则为阳絶故命倾也伤寒狂冒属阳邪盛遗尿属阴不守若尿闭衇细澁知阴亦竭故俱死也

用葱白一筋细锉入麝香五分拌匀分二包置脐上先以炭火熨斗熨之半炷香时换一包以冷水熨斗熨之互相递熨以尿通为度服诸药不效或服药即时吐出或服攻下药不利宜用宣上法以木通老葱煎汤服顷时探吐再服再吐以尿通为度服诸药不效或身无汗宜用逹外法以葱汤入木桶内令病人坐于杌上没脐为度匝腰系裙以覆之少时汗出其尿自出欲尿时不可出桶即于桶内溺之恐出桶气收而尿又回也

小便不通热实者宜用八正散加木香阳虚者宜用金匮肾气丸阴虚者宜用通闗丸即知母黄蘖肉桂少许也气虚宜用春泽汤即五苓散加人参也

八正散即扁蓄木通瞿麦栀子滑石甘草车前子大黄也

淡淡竹叶也藕藕节也蒲蒲黄也海金沙散

海海金沙也秋秋石也苓茯苓也鹿角鹿角霜糯米糊为丸也

八正散加石苇木香冬葵子沉香五苓合补中益气汤

内伤劳脾用补中益气汤合五苓散劳肾阳虚用金匮肾气汤阴虚用知蘖地黄汤思虑劳心用清心莲子饮是方即莲子地骨皮黄耆黄芩车前子麦门冬生甘草人参白茯苓也

七气汤见诸气门青州白丸子见类中风门滋阴通闗丸也木木香也葵冬葵子也

遗尿不禁及诸淋尿色白者皆属寒虚寒者用桂附地黄汤加白果虚者用补中益气汤加白果凡遗尿不禁诸淋尿色赤者或补之不应者亦有热虚用坎离既济汤即生地知母黄蘖加山萸肉五味子也

热燥即阳结也能食而衇浮数有力与三阳热证同见者也寒燥即阴结也不能食而衇沉迟有力与三阴寒证同见者也实燥即胃实鞕燥也与腹满痛同见者也虚燥即脾虚先鞕后溏之燥也与少气腹缩同见者也气燥即气道阻隔之燥也与噎膈反胃同见者也血燥即血液乾枯之燥也与久病老虚同见者也风燥即久患风病之燥也从风家治直肠结即燥屎巨鞕结在肛门难出之燥也从导法治之

温脾汤即大黄乾姜附子肉桂甘草厚朴也硫半丸即硫黄半夏也握药即巴豆仁乾姜韭子良姜硫黄甘遂白槟榔各五分为末合均饮和分二粒先以花椒汤洗手麻油涂手心握药移时便㵼欲止则以冷水洗手益气即补中益气汤加大黄朴消润肠丸即当归生地枳殻桃仁火麻仁各等分为末蜜丸米饮早服更衣丸即生芦荟朱砂末等分饭丸酒服四磨汤即人参乌药沉香槟榔也参利膈即人参利膈丸也搜风顺气即搜风顺气丸也


按
