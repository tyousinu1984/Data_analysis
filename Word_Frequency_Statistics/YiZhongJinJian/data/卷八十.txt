注
头者人之首也凡物独出之首皆名曰头脑

脑者头骨之髓也俗名脑子颠

颠者头顶也颠顶之骨俗名天灵葢囟

囟者颠前之头骨也小儿初生未阖名曰囟门已阖名曰囟骨即天灵葢后合之骨

凡前曰面凡后曰背居头之前故曰面也顔

顔者眉目间名也

额前发际之下两眉之上名曰额一曰颡者亦额之谓也

额两旁棱处之骨也

即两太阳之骨也

目者司视之窍也

目胞者一名目窠一名目褁即上下两目外衞之胞也

目纲者即上下目胞之两睑边又名曰睫司目之开阖也

目内眦者乃近鼻之内眼角以其大而圆故又名大眦也

目外眦者乃近鬓前之眼角也以其小而尖故称目鋭眦也

目珠者目睛之俗名也目系

目系者目睛入脑之系也目眶骨

目眶者目窠四围之骨也上曰眉棱骨下即䪼骨䪼骨之外即颧骨

目下之眶骨颧骨内下连上牙床者也頞

頞者鼻梁即山根也

鼻者司臭之窍也两孔之界骨名曰鼻柱下至鼻之尽处名曰凖头

頄者䪼内鼻间近生门牙之骨也颧

颧者面两旁之髙起大骨也顑

顑者俗呼为腮口旁颊前肉之空软处也耳

耳者司聴之窍也

蔽者耳门也

耳郭者耳轮也

颊耳前颧侧面两旁之称也曲颊

曲颊者颊之骨也曲如环形受颊车骨尾之鈎者也

颊车者下牙床骨也总载诸齿能咀食物故名颊车

人中者鼻柱之下唇之上穴名水沟口

口者司言食之窍也

唇者口端也

吻者口之四周也

颐者口角后顑之下也颏

颏者口之下唇至末之处俗名下把殻也颔

颔者颏下结喉上两侧肉之空软处也齿

齿者口齗所生之骨也俗名曰牙有门牙虎牙槽牙上下尽根牙之别

舌者司味之窍也

舌本者舌之根也

颃颡者口内之上二孔司分气之窍也悬雍垂

悬雍垂者张口视喉上似乳头之小舌俗名碓嘴㑹厌

㑹厌者覆喉管之上窍似皮似膜发声则开咽食则闭故为声音之户也

咽者饮食之路也居喉之后喉

喉者通声息之路也居咽之前喉咙

喉咙者喉也肺之系也嗌

嗌者咽也胃之系也

结喉者喉之管头也其人痩者多外见颈前肥人则隠于肉内多不见也

胸者缺盆下腹之上有骨之处也膺者胸前两旁髙处也一名曰臆胸骨肉也俗名胸膛

𩩲骭者胸之衆骨名也乳

乳者膺上突起两肉有头妇人以乳儿者也鸠尾

鸠尾者即蔽心骨也其质系脆骨在胸骨之下岐骨之间

膈者胸下腹上之界内之膜也俗名罗膈腹

腹者膈之下曰腹俗名曰肚脐之下曰少腹亦名小腹

脐者人之初生胞蒂之处也毛际

毛际者小腹下横骨间丛毛之际也下横骨俗名葢骨

簒者横骨之下两股之前相合共结之凹也前后两隂之间名下极穴又名屏翳穴㑹隂穴即男女隂气之所也

睾丸者男子前隂两丸也上横骨

上横骨在喉前宛宛中天突穴之外小湾横骨旁接拄骨之骨也

拄骨者膺上缺盆之外俗名□子骨也内接横骨外接肩解也

肩解者肩端之骨节解处也髃骨

髃骨者肩端之骨也即肩胛骨头臼之上棱骨也其臼接臑骨上端俗曰肩头其外曲卷翅骨肩后之棱骨也其下棱骨在背肉内

肩胛者即髀骨之末成片骨也亦名肩髆俗名鍁板子骨

臂者上身两大支之通称也一名曰肱俗名胳膊胳膊中节上下骨交接处名曰肘肘上之骨曰臑骨肘下之骨曰臂骨臂骨有正辅二骨辅骨在上短细偏外正骨居下长大偏内俱下接腕骨也腕

腕者臂掌骨接交处以其宛屈故名也当外侧之骨名曰髙骨一名鋭骨亦名踝骨

掌者手之衆指之本也掌之衆骨名壅骨合凑成掌非块然一骨也

鱼者在掌外侧之上陇起其形如鱼故谓之鱼也手

手者上体所以持物也手心

手心者即掌之中也

手背者手之表也

指者手指之骨也第一大指名巨指在外二节本节在掌第二名食指又名大指之次指三节在外本节在掌第三中指名将指三节在外本节在掌第四指名无名指又名小指之次指三节在外本节在掌第五指为小指三节在外本节在掌其节节交接处皆有碎骨筋膜聫络

爪甲者指之甲也足趾同岐骨

岐骨者凡骨之两叉者皆名岐骨手足同臑

臑者肩髆下内侧对腋处髙起耎白肉也腋

腋者肩之下脇之上际俗名胳肢窝脇肋

脇者腋下至肋骨尽处之统名也曰肋者脇之单条骨之谓也统脇肋之总又名曰胠

季脇者脇之下小肋骨俗名软肋䏚

䏚者脇下无肋骨空软处也脑后骨

脑后骨者俗呼脑杓

枕骨者脑后骨之下陇起者是也其骨或棱或平或长或圆不一

耳后之棱骨名曰完骨在枕骨下两旁之棱骨也颈项

颈项者颈之茎也又曰颈者茎之侧也项者茎之后也俗名脖项

颈者头之茎骨肩骨上际之骨俗名天柱骨也项骨

项骨者头后茎骨之上三节圆骨也背

背者后身大椎以下腰以上之通称也膂

膂者夹脊骨两旁肉也脊骨

脊骨者脊膂骨也俗名脊梁骨腰骨

腰骨者即脊骨十四椎下十五十六椎间尻上之骨也其形中凹上寛下窄方圆二三寸许两旁四孔下接尻骨上际也

胂者腰下两旁髁骨上之肉也臀

臀者胂下尻旁大肉也凥骨

尻骨者腰骨下十七椎十八椎十九椎二十椎二十一椎五节之骨也上四节纹之旁左右各四孔骨形内凹如瓦长四五寸许上寛下窄末节更小如人参芦形名尾闾一名骶端一名橛骨一名穷骨在肛门后其骨上外两旁形如马蹄附着两髁骨上端俗名胯骨

肛者大肠下口也

下横骨在少腹下其形如葢故名葢骨也其骨左右二大孔上两分出向后之骨首如张扇下寸许附著于尻骨之上形如马蹄之处名曰髁骨下两分出向前之骨末如楗柱在于臀内名曰楗骨与尻骨成鼎足之势为坐之主骨也妇人俗名交骨其骨面名曰髋侠髋之臼名曰机又名髀枢外接股之髀骨也即环跳穴处此一骨五名也

股者下身两大支之通称也俗名大腿小腿中节上下交接处名曰膝膝上之骨曰髀骨股之大骨也膝下之骨曰胻骨胫之大骨也

髀者膝上之大骨也上端如杵接于髀枢下端如锤接于胻骨也

胻骨者俗名臁胫骨也其骨两根在前者名成骨又名骭骨形粗膝外突出之骨也在后者名辅骨形细膝内侧之小骨也

伏&#194575;者髀骨前膝之上起肉似俯&#194575;故曰伏&#194575;膝解

膝解者膝之节解也

膑骨者膝上葢骨也

连骸者膝外侧二髙骨也膕

膕者膝后屈处俗名腿凹也腨

腨者下腿肚也一名腓肠俗名小腿肚踝骨

踝者胻骨之下足附之上两旁突出之髙骨在外为外踝在内为内踝也

足者下体所以趋走也俗名脚跗骨

跗者足背也一名足趺俗称脚面跗骨者足趾本节之衆骨也

足心者即踵之中也

跟足后根之骨也

趾者足之指也其数五名为趾者别于手也居内之大者名大趾第二趾名大趾之次趾第三趾名中趾第四名小趾之次趾第五居外之小者名小趾足之指节与手指节同其大趾之本节后内侧圆骨形突者名核骨

足大趾爪甲后为三毛毛后横纹为聚毛踵

踵者足下面著于地之谓也俗名脚底板


按
背部折法自大椎至尾骶通折三尺上七节各长一寸四分一厘共九寸八分七厘中七节各一寸六分一厘共一尺一寸二分七厘第十四节与脐平下七节各一寸二分六厘共八寸八分二厘共二尺九寸九分六厘不足四厘者有零未尽也直寸依此横寸用中指同身寸法○脊骨内濶一寸凡云第二行侠脊一寸半三行侠脊三寸者皆除脊一寸外浄以寸半三寸论故在二行当为二寸在三行当为三寸半也

骨度乃灵枢经骨度篇文所论之长短皆古数也然骨之大者太过小者不及此亦但言其则耳至于周身手足折量之法当用前中指同身寸法为是

