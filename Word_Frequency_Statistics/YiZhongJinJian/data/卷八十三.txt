注
足少隂肾经之衇起至足太阳小指之下至隂穴斜趋足心涌泉穴出然谷穴之下循内踝后太溪穴従太溪别入跟中大锺穴从大锺循行水泉照海复溜交信穴上腓内筑賔穴也从筑賔出膕内廉隂谷穴从隂谷上股内后廉横骨穴従横骨内贯行脊属肾络膀胱也其直者従肾外行大赫气穴四满中注肓俞商曲石関隂都通谷等穴入内贯肝与膈外循幽门歩廊神封灵墟神藏彧中俞府等穴入肺中循喉咙侠舌本而终其支者従肺出络心注胸中以交于手厥隂经也

涌泉穴在足心䧟中伸腿屈足卷指宛宛中是其穴也从涌泉上行足内踝前起大骨下䧟中然谷穴也従然谷行足内踝后五分跟骨上动衇䧟中太溪穴也从太溪行足跟后跟中大骨上两筋间大锺穴也从大锺行太溪下一寸内踝下水泉穴也从水泉行足内踝下四分前后有筋上有踝骨下有輭骨之中䧟中照海穴也从照海行足内踝后除踝上二寸许前傍骨䧟中复溜穴也从复溜斜外上行复溜穴之后二寸许后傍筋交信穴也従交信斜外上行过三隂交穴上腨分中筑賔穴也腨者俗名腿肚也从筑賔上行膝下内辅骨后大筋下小筋上按之应手屈膝得之隂谷穴也从隂谷上行入腹隂上横骨中宛曲如仰月中央去任衇之中行旁开五分横骨穴也从横骨上行一寸大赫穴也亦去中行旁开五分从大赫上行一寸气穴穴也亦去中行旁开五分从气穴穴上行一寸四满穴也亦去中行旁开五分从四满上行一寸中注穴也亦去中行旁开五分从中注上行一寸肓俞穴也直脐旁去脐中五分从肓俞上行二寸商曲穴也亦去中行旁开五分从商曲上行一寸石関穴也亦去中行旁开五分从石関上行一寸隂都穴也亦去中行旁开五分从隂都上行一寸陷中通谷穴也亦去中行旁开五分从通谷上行一寸陷中幽门穴也亦去中行旁开五分从幽门上行一寸六分陷中去中行旁开二寸仰而取之歩廊穴也从歩廊上行一寸六分亦去中行旁开二寸仰而取之神封穴也从神封上行一寸六分亦去中行旁开二寸陷中仰而取之灵墟穴也从灵墟上行一寸六分亦去中行旁开二寸阝中仰而取之神藏穴也从神藏上行一寸六分亦去中行旁开二寸䧟中仰而取之彧中穴也从彧中上行巨骨下侠任衇之璇玑中行旁开二寸䧟中仰而取之是其穴也

手少阳三焦之衇起于手小指次指外侧之端关冲穴从关冲上出两指之间液门中渚穴循手腕表阳池穴也従阳池出臂外两骨之间外关支沟㑹宗三阳络四渎天井等穴上贯肘清冷渊穴也従清冷渊穴循臂臑外上肩循消泺臑㑹肩髎天髎穴従天髎穴而交出足少阳经之后入缺盆布膻中散络心包下膈内而循行之分皆属三焦经也其支者从膻中上外出缺盆上项天牖穴从天牖穴循系耳后翳风瘈衇颅息穴从颅息直上出耳上角角孙穴丝竹空穴也由角孙丝竹空穴绕耳以屈下至䪼和髎耳门穴也其本支之别支者从耳后出走耳前过足少阳经客主人穴之前交頬至目鋭之外眦以交于足少阳胆经也

关冲穴在手四指外侧端去爪甲角如韭叶许是其穴也从关冲上行手小指次指岐骨间陷中握拳取之液门穴也従液门上行一寸陷中中渚穴也从中渚由四指本节直上行手表腕上陷中阳池穴也从阳池上行手腕后二寸两骨间陷中外关穴也従外关上行一寸两骨间陷中支沟穴也从支沟外开一寸㑹宗穴也以支沟㑹宗二穴相并平直空中相离一寸也从㑹宗内斜上行一寸臂上大交衇三阳络穴也从三阳络上行肘前五寸外廉陷中四渎穴也从四渎斜外上行肘外大骨尖后肘上一寸两筋叉骨罅中屈肘拱胸取之天井穴也从天井上行一寸伸肘举臂取之清冷渊穴也从清冷渊上行肩下臂外肘上分肉间消泺穴也从消泺上行臑外去肩端三寸宛宛中臑㑹穴也从臑㑹上行肩端臑上陷中斜举臂取之肩髎穴也从肩髎上行肩缺盆中直是少阳经之肩井穴后一寸天髎穴也从天髎上行颈大筋外缺盆上手太阳经天容穴后足太阳经天柱穴前足少阳胆经完骨穴下髪际中上斜侠耳后一寸天牖穴也从天牖上行耳后尖角陷中按之引耳中痛翳风穴也从翳风上行耳后中间鸡足青络衇中瘈衇穴也从瘈衇行耳后上间青络衇中颅息穴也従颅息上行耳上上间髪际下开口有空角孙穴也従角孙绕行耳前起肉当耳缺处陷中耳门穴也从耳门行耳前兑发下横动衇中和髎穴也兑发下即鬓角也从和髎上行眉后陷中丝竹空穴也

足少阳胆经之衇起于目之鋭眦瞳子髎穴循聼㑹客主人穴上抵头角颔厌穴也漎颔厌循悬颅悬厘曲髩率谷折而下行于耳后之天冲浮白窍隂完骨等穴折外上行至眉头之本神阳白临泣目忩正营承灵脑空等穴循颈至风池穴过手少阳经天牖穴之前至肩上本经之肩井穴从肩井穴却交出于手少阳之后入缺盆处也其支者从耳后入耳中出走耳前至目鋭眦后此一小支之衇行于头之无穴处也又其支者别鋭眦下手阳明之大迎穴合手少阳抵于䪼下加頬车下颈合缺盆穴以下入胸中贯膈络肝属胆循胁里出气街散布藏府外绕毛际横入髀厌中环跳穴也其支者从缺盆下腋渊液穴従渊液穴循胸輙筋穴也从輙筋日月穴过季胁至京门穴従京门循行带衇五枢维道居髎下合髀厌中环跳穴也从环跳穴以下循髀阳风市穴从风市循行中渎阳関出膝外廉阳陵泉穴也従阳陵泉穴循行阳交外邱光眀等穴下外辅骨之前阳辅穴也从阳辅穴直下抵絶骨之端悬锺穴从悬锺下出外踝之前邱墟穴漎邱墟穴循足跗上临泣穴也从临泣入小指次指之间侠溪窍隂穴也其支者别跗上入大指之间循大指岐骨内出其端还贯爪甲出三毛以交于足厥隂肝经也

童子髎在目鋭眦去眦五分是其穴也从童子髎下外斜行耳前起骨上面下一寸耳珠下动衇宛宛中开口有空侧卧张口取之聼㑹穴也从聼㑹上直行一寸开口有空侧卧张口取之客主人穴也从客主人上内斜行两太阳曲角上廉颔厌穴也从颔厌后行耳前曲角上两太阳之中悬颅穴也从悬颅后行耳前曲角上两太阳下廉悬厘穴也从悬厘后行耳前入发际曲隅陷中鼓颔有空曲髩穴也从曲髩后行耳上入发际寸半陷者宛宛中嚼牙取之率谷穴也从率谷后行耳后三分许入髪际二寸天冲穴也从天冲下行耳后入发际一寸浮白穴也从浮白下行耳后髙上枕骨下摇动有空窍隂穴也从窍隂行耳后入发际四分完骨穴也从完骨折上行神庭旁三寸直耳上入发际四分夲神穴也从夲神行眉上一寸直瞳子阳白穴也从阳白上直行入发际五分陷中正睛取之临泣穴也从临泣后行一寸目忩穴也从目忩后行一寸正营穴也从正营后行一寸五分承灵穴也从承灵后行一寸五分脑空穴也从脑空下行耳后下发际陷中大筋外廉按之引于耳中风池穴也从风池下行肩上㑹其支者合缺盆上大骨前一寸半以三指按取当中指下陷中肩井穴也从肩井下行腋下三寸宛宛中举臂取之渊液穴也从渊液下行复前一寸三肋端横直蔽骨旁七寸五分半直两乳侧卧屈上足取之輙筋穴也从輙筋行乳下二肋端缝下五分日月穴也从日月行监骨腰中季肋本侠脊脐上五分旁开九寸半侧卧屈上足伸下足举臂取之京门穴也从京门下行季胁下一寸八分陷中脐上二分旁开八寸半帯衇穴也从带衇下三寸五枢穴也从五枢下行过肝经之章门穴下五寸三分维道穴也从维道下行三寸监骨上陷中居髎穴也从居髎下行髀枢中侧卧伸下足屈上足取之环跳穴也从环跳下行膝上外廉两筋中以手着腿中指尽处风市穴也从风市下髀骨外膝上外廉五寸分肉间陷中中渎穴也从中渎下行膝上二寸犊鼻外陷中阳闗穴也从阳闗下行膝下一寸外廉陷中尖骨前筋骨间蹲坐取之阳陵泉穴也从阳陵泉下行足外踝上七寸内斜三阳分肉间阳交穴也从阳交行外踝上七寸外斜外邱穴也从外邱下行外踝上五寸光明穴也从光明下行一寸辅骨前絶骨端内斜三分阳辅穴也从阳辅下行三寸外踝骨尖内动衇中寻按取之悬锺穴也从悬锺行外踝下斜前陷中邱墟穴也从邱墟下行三寸在足小指四指夲节后足跗间陷中临泣穴也从临泣下行五分足小指四指夲节后间陷中地五㑹穴也从地五㑹下行一寸足小指四指夲节前岐骨间陷中侠溪穴也从侠溪下行足小指四指外侧端去爪甲角如韭叶窍隂穴也

足厥隂肝经之衇起于足大指聚毛之际大敦行间穴从行间上循足跗上㢘太冲穴从太冲穴去内踝一寸至于中封穴也从中封穴循行内踝五寸入于蠡沟穴也从蠡沟上踝七寸中都穴上内踝八寸交出于足太隂隂经之后上踝内㢘膝闗曲泉穴也从曲泉循股隂隂包五里穴入于毛中之隂㢘穴过隂器入抵小腹上行于章门穴从章门循行期门穴从期门内行侠胃属肝络胆上贯膈布胁肋散布于藏府循喉咙之后上入颃颡连目系上额与督衇㑹于颠也其有一支者不上㑹于颠但从目下颊里环唇内又一支复从肝别贯膈上注于肺以交于手太隂肺经也

大敦穴在足大指端去爪甲后如韭叶许外侧聚毛中是其穴也从大敦上行足大指次指岐骨缝间动衇应手陷中行间穴也从行间上行二寸许足跗间动衇应手陷中太冲穴也从太冲上行足内踝前一寸筋里宛宛中中封穴也从中封上行内踝上五寸蠡沟穴也从蠡沟上行二寸当胻骨中中都穴也从中都上行犊鼻下二寸旁陷者中膝闗穴也従膝闗上行膝内辅骨下大筋上小筋下陷中屈膝横纹头取之曲泉穴也从曲泉上行膝上四寸股内㢘两筋间蜷足取之㸔膝内侧有槽中隂包穴也从隂包上行在足阳明胃经之气冲穴下三寸隂股中动衇应手五里穴也从五里上行羊矢下斜里三分直上气冲下二寸动衇陷中隂亷穴也从隂亷上行隂上中行两旁相去二寸半按之隐指而坚甚按则痛引上下此厥隂之大络为睾之系急衇穴也从急衇上行足太隂脾经之大横穴外季肋直脐软骨端脐上二寸两旁开六寸侧卧取肘尖尽䖏章门穴也从章门上行足阳明胃经之不容穴旁一寸五分上直乳第二肋端期门穴也


按
