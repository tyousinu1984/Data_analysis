注
百㑹穴提补阳气上升主治大人中风痰火癫癎小儿急慢惊风大肠下气脱肛等证针二分灸五壮

神庭穴主治风癎羊癫灸三壮禁针刺○脑空穴主治偏正头疼目眩刺四分灸五壮○翳风穴主治耳聋及瘰癧针经云先将铜钱约二十文令患者咬之寻取穴中针三分禁灸

上星通天二穴主治鼻渊鼻塞瘜肉鼻痔左鼻灸右右鼻灸左左右鼻俱病者左右俱灸灸后鼻中当去一块形如朽骨状其病自愈兼治头风目疾等证也上星穴宜刺三分留六呼灸五壮一云宜三棱针出血以㵼诸阳之热气通天穴宜刺三分留七呼灸三壮其壮如小麦大始相宜也

瘂门风府二穴主治中风舌缓暴喑不语伤风伤寒头痛项急不得回顾及抽搐等病瘂门穴针二分不可深入禁灸风府穴针三分留三呼禁灸头维主刺头风疼目痛如脱泪不明禁灸随皮三分刺兼刺攒竹更有功

头维攒竹二穴主治头风疼痛如破目痛如脱泪出不明头维穴随皮针三分禁灸○攒竹穴刺一分留六呼禁灸随皮者针入即眠针随皮刺去也率谷酒伤吐痰眩风池主治肺中寒兼治偏正头疼痛颊车落颊风自痊

率谷穴主治伤酒呕吐痰眩刺三分灸三壮风池穴治肺受风寒及偏正头风刺四分灸三壮七壮炷宜小颊车穴治落颊风落颊风者下颏脱落也刺三分灸三壮炷如小麦

临泣穴主治鼻塞目眩生翳眵䁾眼目诸疾及惊癎反视卒暴痰厥疟疾晩发等病刺三分留七呼禁灸

水沟穴主治中风口噤牙关不开卒中恶邪鬼击不省人事癫癎卒倒口眼歪邪风水面肿及小儿急慢惊风等病刺三分留六呼灸三壮至七壮炷如小麦然灸不及针

承浆穴主治男子诸疝女子瘕聚小儿撮口及偏风半身不遂口眼喎邪口禁不开消渴饮水不休口齿疳蚀生疮等证刺二分留五呼灸三壮迎香主刺鼻失臭兼刺面痒若虫行先补后泻三分刺此穴须知禁火攻

迎香穴主治鼻塞不闻香臭浮肿风动面痒状如虫行等证针三分禁灸

地仓穴主偏风口眼歪邪牙关不开齿痛颊肿目不能闭唇缓不收饮食难进失音不语眼目瞤动视物昏夜无见等证刺三分留五呼灸七壮或二七壮重者七七壮俱可

听㑹穴主治耳聋耳鸣牙车脱臼齿痛中风瘈瘲喎邪等证针四分灸三壮兼泻迎香功效如神迎香穴针三分禁灸

听宫穴主治耳内蝉鸣耳聋刺三分灸三壮睛明攒竹二穴主治目痛视不明迎风泪努肉攀睛白翳眦痒雀目诸证睛明穴针分半留六呼禁灸攒竹穴治证同前刺三分留六呼禁灸

膻中穴主治哮喘肺痈咳𠻳气瘿等证灸七壮禁针○巨阙穴主治九种心痛痰饮吐水腹痛息贲等证针三分留七呼灸七壮

上脘穴主治肾积奔豚心积伏梁之证针八分留七呼灸五壮千金云每日灸二七壮至百壮孕妇不可灸○中脘穴主治内伤脾胃心脾痛疟疾痰晕痞满翻胃等证针八分灸七壮一云二七壮至百壮孕妇不可灸

水分穴主治鼓胀坚鞕肚脐突出小便不利灸五壮禁针孕妇不可灸○神阙穴主治百病及老人虚人泄泻又治産后腹胀小便不通小儿脱肛等证灸三壮禁针一法纳炒乾净盐填满脐上加厚姜一片盖定上加艾炷灸百壮或以川椒代盐亦妙

气海穴主治一切气疾隂证痼冷及风寒暑湿水肿心腹鼓胀诸虚症瘕等证针八分灸五壮○关元穴主治诸虚肾积及虚老人泄泻遗精白浊等证针八分留七呼灸七壮千金云妇人针之则无子○中极穴主治下元寒冷虚损及妇人月事不调赤白带下针八分留十呼灸三壮孕妇不可灸膺肿乳痈灸乳根小儿龟胸灸亦同呕吐吞酸灸日月大赫专治病遗精

乳根穴主治胸前肿乳痈小儿龟胸等证针三分灸三壮○日月穴主治呕吐吞酸针七分灸五壮○大赫穴主治遗精针三分灸五壮

天枢穴主治内伤脾胃赤白痢疾脾泻及脐腹鼓胀症瘕等证针五分留七呼灸五壮千金云魂魄之舍不可针孕妇不可灸

章门穴主治痞块多灸左边肾积灸两边针六分留六呼灸三壮一云百壮

期门穴主治奔豚上气咳逆胸满胸背彻痛胸痛腹鞕及伤寒热入血室针四分灸五壮

带衇穴主治疝气偏坠木肾及妇人赤白带下等证针六分灸五壮

腰俞穴主治腰脊重痛举动不得俯仰艰难腰以下至足冷痹不仁及妇人经闭溺血等证刺二分留七呼灸五壮

至阳穴主治身面俱黄胸脇支满喘促不宁针五分灸三壮○命门穴主治老人肾虚腰疼及久痔脱肛肠风下血等证针五分灸三壮若年二十以上者不宜灸灸恐絶子

膏盲穴主治诸虚百损五劳七伤身形羸痩梦遗失精上气咳逆痰火发狂健忘怔忡胎前産后劳瘵传尸等证灸七七壮至百壮

大杼穴主治遍身发热疟疾咳𠻳多痰针五分禁灸○神道穴主治背上冷痛怯怯短气灸七壮禁针

风门穴主治腠理不密易感风寒咳𠻳吐痰咯血鼻衂及一切鼻中诸病针三分灸五壮

肺俞穴主治内伤外感咳𠻳吐血肺痿肺痈小儿龟背针三分留七呼灸三壮

膈俞穴主治胸脇疼痛痰疟痃癖一切血痰灸三壮禁针

肝俞穴主治左脇积聚疼痛气短不语若同命门穴一并灸之即两目昏暗者可使复明肝俞穴灸七壮禁针命门穴针五分灸三壮

胆俞穴主治两脇胀满乾呕惊悸睡卧不安及酒疽目睛发黄面发赤斑等证灸三壮禁针

脾俞穴主治内伤脾胃吐泻疟痢黄疸食积症瘕吐血喘急及小儿慢脾风证灸五壮禁针

三焦俞穴主治胀满积块坚硬疼痛及赤白痢疾不止等证针二分灸五壮

胃俞穴主治黄疸食毕头眩疟疾善饥不能食等证针三分灸三壮

肾俞穴主治下元诸虚精冷无子及耳聋吐血腰痛女劳疽妇人赤白带下等证灸三壮禁针

大肠俞穴主治腰脊疼痛大小便不通及泄泻痢疾等证针三分灸三壮

膀胱俞穴主治小便不通少腹胀痛及腰脊强直疼痛等证针三分灸七壮

譩嘻俞穴主治久疟若五藏疟灸五藏俞五藏俞者心肝脾肺肾俞也俱针六分灸二七壮○意舍穴主治两脇胀满疼痛呕吐针五分灸三壮身柱主治羊癎风咳𠻳痰喘腰背疼长强惟治诸般痔百劳穴灸汗津津

身柱穴主治风癎发狂咳𠻳痰喘腰背疼痛等证针五分灸七七壮○长强穴主治诸般痔漏疼痛针三分灸三十壮○百劳穴主治满身发热虚汗盗汗津津不止针五分留三呼泻五吸灸以年为壮

尺泽穴主治咳唾脓血喉痹肺积息贲及绞肠痧痛伤寒汗不出小儿急慢惊风等证刺三分或三棱针出血禁灸

列缺穴主治咳𠻳寒痰偏正头疼及男子淋漓隂中疼痛尿血精出等证针二分灸七壮炷如小麦经渠主刺疟寒热胸背拘急胀满坚喉痹咳逆气数欠呕吐心疼亦可痊

经渠穴主治痎疟寒热胸背拘急膨胀喉痹咳逆上气数欠呕吐心疼等证针二分禁灸

太渊穴主治牙齿疼痛手腕无力疼痛及咳𠻳风痰偏正头疼等证针二分灸三壮

鱼际穴主治牙齿痛疟疾初起先觉发寒伤寒汗不出等证针二分惟牙痛可灸馀证禁灸

少冲穴主治心虚胆寒怔忡癫狂针一分灸三壮○少商穴主治䨇鵞风喉痹以三棱针刺微出血禁灸

少海穴主治腋下瘰癧漏臂与风吹肘臂疼痛也及癫癎羊鸣等证针五分禁灸○灵道穴主治心痛羊癎瘈瘲肘挛暴喑不能言等证针三分灸三壮

通里穴主治温病面热无汗懊憹心悸惊恐喉痹苦呕暴喑声瘂及妇人经血过多崩漏等证针三分灸三壮

神门穴主治惊悸怔忡呆痴卒中鬼邪恍惚振惊及小儿惊癎等证针三分留七呼灸三壮炷如小麦

少府穴主治痎疟久不愈臂酸肘腋挛急胷中痛及妇人隂挺隂痒隂痛男子遗尿偏坠等证针二分灸三壮

曲泽穴主治心痛善惊身热烦渴臂肘揺动掣痛不能伸伤寒呕吐气逆等证针三分留七呼灸三壮

间使穴主治脾寒证九种心痛脾疼疟疾口渴及瘰癧久不愈患左灸右患右灸左针六分留七呼灸五壮

内关穴主治气块上攻心胸脇肋疼痛劳热疟疾等证针五分灸五壮

劳宫穴主治痰火胸痛小儿口疮及鹅掌风等证针二分禁灸

中冲穴乾坤生意云此为十井穴凡初中风跌倒卒暴昏沉痰盛不省人事牙关𦂳闭药水不下急以三棱针刺中冲少商商阳关冲少冲少泽使血气流通实起死回生急救之妙法也

三里三间二间三穴主治牙齿疼痛食物艰难及偏风眼目诸疾三穴并针灸之○三里穴针二分灸三壮○二间穴针三分灸三壮○三间穴针三分灸三壮

合谷穴主治破伤风风痹筋骨疼痛诸般头痛水肿産难及小儿急惊风等证针三分留六呼灸三壮

阳溪穴主治热病烦心瘾疹痂疥厥逆头痛牙疼咽喉肿痛及狂妄惊恐见鬼等证针三分留七呼灸三壮

曲池穴主治中风手挛筋急痹风疟疾先寒后热等证针五分灸七壮

肩井穴主治仆伤肘臂疼痛不举针五分灸五壮孕妇禁针○肩髃穴主治瘫痪手挛肩肿针六分灸五壮

少泽穴主治鼻衂不止妇人乳肿针一分灸三壮○大陵穴主治呕血疟疾针六分灸三壮

前谷穴主治癫癎颈项颊肿引耳疼痛及妇人産后无乳等证针一分留三呼灸三壮○小海穴主治咽喉牙龈肿痛等证针二分灸五壮

腕骨穴主治臂腕五指疼痛针二分灸三壮○后溪穴主治疟疾癫癎针一分灸一壮

阳谷穴主治头面项肿手膊疼痛不举及痔漏隂痿等证针二分灸三壮

支正穴主治七情郁结不舒肘臂十指筋挛疼痛及消渴饮水不止等证针三分灸三壮

液门穴主治咽喉外肿牙龈痛手臂红肿耳暴聋不得眠等证针三分留二呼灸三壮

中渚穴主治四肢麻木战振蜷挛无力肘臂连肩红肿疼痛手背痈毒等证针二分灸三壮

阳池穴主治消渴口乾烦闷寒热疟或因折伤手腕持物不得臂不能举等证针二分禁灸

外关穴主治五藏六府结热鼻衂吐血不止及肘臂脇肘手指节痛瘰癧结核绕颈连胸肿痛不消等证针三分留七呼灸三壮

支沟穴主治鬼击卒心痛凡三焦相火炽盛及大便不通脇肋疼痛妇人産后血晕不省人事等证针二分留七呼灸七壮

天井穴主治瘰癧瘾疹针三分灸五壮○角孙穴主治目中生翳针三分灸三壮○耳门穴主治耳聋䁎耳脓汁针三分留三呼禁灸○丝竹空穴主治头痛目赤目眩视物针三分留三呼禁灸

隐白穴主治心脾疼痛针一分灸三壮○筑賔穴主治气疝针三分灸五壮○照海穴主治夜发痓证及消渴大便闭针三分灸三壮

大都穴主治温热病汗不出伤寒手足逆冷腹满呕吐闷乱及大便难等证针三分留七呼灸三壮凡妇人怀孕及生産后未满百日俱不宜灸太白主治痔漏疾一切腹痛大便难痞疸寒疟商邱主兼治呕吐泻痢痊

太白穴主治痔漏腹中疼痛大便不通等证针三分留七呼灸三壮○商邱穴主治痞气黄疸寒疟及呕吐㵼痢等证针三分留七呼灸三壮

公孙穴主治痰壅胸膈肠风下血积块及妇人气蛊等证针四分灸三壮

三隂交穴主治痞满痼冷疝气遗精及妇人脚气月信不调久不成孕难産赤白带下淋沥等证针三分灸三壮

血海穴主治女子崩中漏下月信不调带下及男子肾藏风两腿疮痒湿痛等证针五分灸五壮○隂陵泉穴主治脇腹胀满隂痛足膝红肿小便不通小便失禁不觉下部等证针五分留七呼灸三壮

涌泉穴主治足发热奔豚疝气疼痛血淋气痛等证针三分留三呼灸三壮

然谷穴主治喉痹唾血遗精温疟疝气足心热及小儿撮口脐风针三分留三呼灸三壮凡针不宜见血

太溪穴主治消渴房劳不称心意及妇人水蛊胸脇胀满等证针三分留七呼灸三壮

隂谷穴主治舌纵涎下腹胀烦满溺难小腹疝急引隂隂股内亷痛为痿痹及女人漏下不止针四分留七呼灸三壮

复溜穴主治血淋气滞腰痛伤寒无汗六衇沉匿者针三分留三呼灸五壮

大敦穴主治诸疝隂囊肿脑衂破伤风及小儿急慢惊风等证针二分留十呼灸三壮

行间穴主治小儿急慢惊风及妇人血蛊症瘕浑身肿单腹胀等证针三分留十呼灸三壮

太冲穴主治肿满行歩艰难及霍乱吐泻手足转筋等证针三分留十呼灸三壮

中封穴主治梦泄遗精隂缩五淋不得尿鼔胀瘿气此穴合足三里并灸治行歩艰辛○中封穴针四分留七呼灸三壮○足三里穴针五分留七呼灸三壮

曲泉穴主治㿉疝隂股痛男子失精膝胫冷痛及女子隂挺出少腹疼痛隂痒血瘕等证针六分留七呼灸三壮

伏兎穴主治腿膝寒冷脚气痛痹针五分禁灸凡此穴处生疮疖者危

隂市穴主治痿痹不仁不得屈伸腰膝寒如注水两足拘挛痹痛寒疝少腹疼痛等证针三分留七呼禁灸

足三里穴治中风中湿诸虚耳聋上牙疼水肿心腹鼓胀噎膈哮喘寒湿脚气上中下三部痹痛等证针五分留七呼灸三壮此穴三十外方可灸不尔反生疾

解溪穴主治风气面浮腹胀足肿喘满咳𠻳气逆发噎头痛目眩悲泣癫狂惊悸怔忡等证针五分留五呼灸三壮

陷谷主治面目浮肿及水病善噫疝气少腹痛肠鸣腹痛疟疾振寒无汗等证或胃衇得弦皆宜针五分留七呼灸三壮

内庭穴主治痞满坚鞕针三分留十呼灸三壮患右灸左患左灸右但觉腹响是其效验兼治妇人食蛊行经头晕少腹痛等证

厉兑穴主治尸厥口噤气絶状如中恶面肿喉痹惊狂好卧足寒膝膑肿痛等证针一分留一呼灸一壮此穴合隐白穴同针治夣魇不宁针一分灸三壮

飞阳穴主治歩履艰难针三分灸三壮○金门穴主治癫狂羊癎风针一分灸三壮○昆仑穴主治足腿红肿牙齿疼痛针三分灸三壮

申衇穴主治昼发痓证足肿牙疼针三分留七呼灸三壮灸不及针

环跳穴主治腰胯股膝中受风寒湿气筋挛疼痛针一寸留十呼灸三壮○委中穴治证同环跳穴但此穴禁灸针五分

阳陵泉穴主治冷痹偏风霍乱转筋针六分灸三壮○承山穴主治痔漏疼痛寒冷转筋针七分灸五壮灸不及针

阳辅穴主治膝胻酸疼腰间寒冷肤肿筋挛百节酸疼痿痹偏风不遂等证针三分留七呼灸三壮风市主治腿中风两膝无力脚气冲兼治浑身麻搔痒艾火烧针皆就功

风市穴主治腿中风湿疼痛无力脚气浑身搔痒麻痹等证针五分灸五壮

悬锺穴主治胃热腹胀脇痛脚气脚胫湿痹浑身搔痒趾疼等证针六分灸五壮

邱墟穴主治胸脇满痛不得息牵引腰腿髀枢中疼痛少腹外肾痛脚腕转筋痛足胫难行等证针五分灸三壮

临泣穴主治颈漏腋下马刀连及胸脇妇人乳痈月信不调等证针二分灸三壮

侠溪穴主治胸脇支满伤寒热病汗不出目赤耳聋胸痛颔肿口噤等证针三分灸三壮

窍隂穴主治脇痛咳逆不得息发热躁烦瘫疽口乾头痛喉痹舌强耳聋等证针一分灸三壮


按
