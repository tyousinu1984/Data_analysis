注
经曰痎疟皆生于风谓四时病疟未有不因风寒外束暑邪内伏者也又曰疟者风寒之气不常也此言比时病疟者也又曰夏伤于暑秋为痎疟又曰夏暑汗不出者秋成风疟谓夏伤于暑其邪甚者即病暑其邪微者则舍于荣复感秋气寒风与卫并居则暑与风寒合邪始成疟病也其不即病伤寒者亦以有暑邪预伏于荣中也盖有风无暑惟病风有暑无风惟病暑必风暑合邪始病疟也日作间作

疟气之邪伏藏于荣随其经络循脊膂之表而下此初病邪浅传舍之次也其邪深者则入脊膂之内伏注于冲衇横连诸经脂膜之原内及藏府此邪渐深传舍之次也卫气者一日一夜周于身每至明旦则出足太阳睛明大会于风府腠理乃开开则所客荣卫之邪入邪入得隂内薄则生寒得阳外出则生热内外相薄邪正交争而病乃作也病初邪浅者卫行未失常度其邪日与卫会故日作也病久邪深者卫行迟失常度其邪不能日与卫会故间日乃作也时有间二日间三日或至数日作者亦卫气行愈迟会愈迟故作愈迟也疟昼夜作

荣气循经而行衇中卫气不循经而行衇外惟日行于三阳夜行于三隂故邪在三阳之浅者则昼发邪在三隂之深者则夜发病邪将退者夜发退为昼发此为去隂就阳则病欲已也病邪渐进者昼发退为夜发此为去阳入隂则病益甚也疟蚤晏作

卫气流行每日平旦会于风府而邪气中人从头项歴风府下循背腰日下传脊之一节邪与卫会日晩故作日益晏也邪传下极骶冲其气复上行邪与卫会日蚤故作日益蚤也

疟初气实均宜汗吐下有表里证汗下之胸满呕逆有饮者吐之表里俱清宜用和解清解不愈表里无证可用截药止之久疟形羸气虚宜用补剂自当然也

疟病初起寒热不多不少两平者宜桂麻各半汤汗之汗少寒多热少者倍麻黄汤汗之汗多寒少热平者倍桂枝汤汗之热多者更加石膏

此皆诸疟初起之汗法也先伤于寒后伤于风先寒后热寒多热少无汗谓之寒疟宜用麻黄羌活汤即麻黄羌活防风甘草也先伤于寒后伤于风先寒后热热多寒少有汗谓之风疟宜用桂枝羌活汤即桂枝羌活防风甘草也二证呕者均加半夏先伤于风后伤于寒先热后寒谓之温疟宜用白虎汤汗多合桂枝汤阳气盛阳独发则但热而不寒谓之瘅疟宜用柴胡白虎汤即小柴胡合白虎汤也隂气盛隂独发则但寒而不热谓之牝疟宜用柴胡桂枝汤即小柴胡合桂枝汤也

因食而病疟者则痞闷噫气恶食宜小柴胡合平胃散加草果清之凡疟有里不清便鞕者宜大柴胡汤加芒消厚朴草果㯽榔下之

疟疾已经或汗或吐或下表里无证法当清解宜用清脾饮和之即白术青皮厚朴草果柴胡黄芩半夏甘草茯苓生姜也气虚者加人参痰多者加橘红倍半夏饮多者倍生姜加㯽榔渴热者加知母石膏天花粉食滞者加麦芽神麯湿盛者加泽泻苍术

久患疟疾形气俱虚脾胃弱不思食宜用四兽饮补中益气等汤斟酌治之久病劳损气血两虚而病疟疾者名曰劳疟宜用十全大补汤倍加鳖甲热盛者除去黄耆肉桂加柴胡黄芩也

凡疟按法治之发过三五次表里无证当先以截疟药截之若表里未清截蚤则疟疾必复发之不已表里已清不截则正衰邪盛而难治也截不足人之疟宜用小柴胡汤加常山㯽榔乌梅桃仁姜枣煎并滓露一宿次日发前一二时小温服恶心以糖拌乌梅肉压之截有馀人之疟宜用不二饮全方或蜜佗僧细末大人七分小儿量之冷烧酒调面南如前法服之一服不愈再服必止戒鷄鱼豆腐面食羮汤热粥热物

痎疟经年不愈之老疟也疟母久疟腹中成块癖也形实宜用控涎丹以攻痰饮或用化滞丸以攻积滞攻后之馀法与前所治疟法同也

疟在夜发名曰三隂疟疾初热宜用桂枝汤麻黄汤小柴胡汤四物汤方合剂以杏仁易桃仁增损汗之汗解之后馀同前法鬼疟亦多在夜发由尸气注之比三隂疟疾则夜多恶夣时生恐怖宜用苏合香丸治之

欲吐不吐欲㵼不㵼心腹大痛名曰乾霍乱又名搅膓●若舌卷筋缩则卵隂入腹难治也

霍乱之病得之于风寒暑食水邪杂揉为病乱于肠胃清浊相干故心腹大痛吐㵼也藿香正气汤即藿香苏叶陈皮半夏茯苓甘草白芷桔梗大腹皮厚朴也暑则吐多合香薷饮名二香汤湿则㵼多加苍术暑热甚者用辰砂六一散或五苓散加石膏滑石寒水石名甘露饮寒极肢厥衇伏者用炮川乌炮川附合理中汤

三阳热结谓胃小肠大肠三府热结不散灼伤津液也胃之上口为贲门小肠之上口为幽门大肠之下口为魄门三府津液既伤三门自然亁枯而水糓出入之道不得流通矣贲门亁枯则纳入水糓之道路狭隘故食不能下为噎塞也幽门亁枯则放出腐化之道路狭隘故食入反出为翻胃也二证留连日久则大肠传道之路狭隘故魄门自应燥涩难行也胸痛如刺胃腕伤也便如羊粪津液枯也吐沫呕血血液不行皆死证也

五汁谓五汁饮以清燥亁也大黄谓大黄汤即大黄一味用姜汁炙大黄片变黑黄色量人强弱每服二三钱加陈仓米一撮葱白二茎煎去滓服以治热结也丁香沉香加入四君子六君子理中汤内治虚寒也利膈谓利膈丸即枳殻厚朴大黄人参甘草木香当归藿香㯽榔桃仁火麻仁蜜为丸也汞硫谓汞硫散也

气少者宜四君子汤血枯者宜四物汤痰多宜二陈汤气滞者宜二十四味流气饮其馀之治法同呕吐此病虽竭心思区画亦不过尽人事以待天命也

面色青指甲黒也中痛不止肢厥不回其凶可知也

便闭谓大小二便闭而不行宜攻下也初吐切不可下恐逆病势也

五汁饮即芦锥葧荠甘蔗竹沥姜汁也呕吐诸药汤水到咽即吐者宜用重坠之药以石硫黄二钱水银一钱同研如煤色极细用老酒姜汁调服稍㸃白滚汤亦可顿服之其药即不能吐出次日大便出黑色秽物诸汤水药服之则不吐也如不大便黑色再服以大便利为度吐而痛者乃积也宜化滞丸

濡者水也洞者直倾下也鸭溏如鸭屎之溏澄彻清冷也痛腹痛也雷鸣肠鸣甚也不升清谓清气在下不上升也脾泻脾虚也食泻饮食后即泻也晨数行每至蚤晨行泻数次也

过食作泻名曰食泻即胃泻也秽而黏所泻之物臭而黏也渴而饮饮而泻泻而复渴渴而复饮饮而复泻饮泻也时或泻时或不泻属痰泻也阵阵谓泻一阵痛一阵也大瘕泻即今时之痢疾病也泄泻死证

五虚谓衇细皮寒气少水浆不入大便不禁也大孔谓肛门大孔不禁也

参苓白术散即扁豆人参白米茯苓炙草莲肉薏苡仁山药缩砂桔梗也二神丸即补骨脂肉豆蔲本方加吴茱萸五味子名四神丸

食泻形气实者宜大承化滞等药下之形气虚者宜枳术平胃等消导之神佑斟谓虽当用神佑丸逐饮然亦斟酌不可过也春泽谓春泽汤也甘露饮谓五苓甘露饮也芍药芩连葛根汤即甘草芍药黄芩黄连葛根也青六散即六一散加红麯也八柱散附子理中汤加罂粟殻乌梅诃子肉蔲也泻心导赤散

口疮糜烂泄泻一证古经未载以理推之虽云属热然其上发口糜下泻即止泄泻方止口糜即生观其上下相移之情状亦必纯实热之所为也心之窍开于舌脾之窍开于口心脾之热故上发口舌疮赤糜烂胃主消化水糓小肠主盛受消化心脾之热下移小肠胃府则运化之职失矣故下注泄泻也口糜发时晩用泻心导赤散滚汤淬服之即生地木通黄连甘草梢也下泄㵼时蚤晩用参苓白术散糯米汤服之若小便甚少下利不止则为水走大肠宜用茯苓车前子二味各等分煎汤时时代饮利水导热若服寒凉药口疮不效则为虚火上泛宜用理中汤加肉桂大倍茯苓降阳利水降阳而口糜自消水利泄泻自止可并愈也痢疾总括

大瘕泻者里急后重数至圊而不能便茎中痛也小肠㵼者溲澁而便脓血少腹痛也大肠泻者食已窘廹大便色白肠鸣切痛也肠癖者饮食不节起居不时隂受之则入五藏䐜胀闭塞下为飱泻久为肠癖腹痛下血也滞下者积汁垢腻与湿热滞于肠中因而下也此皆古痢之名也然痢之为病里急后重下利脓血小便赤澁里急者腹痛积滞也后重者下坠气滞也小便赤澁者湿热郁滞也皆因外受风暑湿蒸之气内伤生冷饮食过度而生也白痢自大肠来大肠与肺为表里肺主气故属伤气也赤痢自小肠来小肠与心为表里心主血故属伤血也寒闭痛甚寒开痛㣲痢开病减故痛微也虚者少气气无壅滞故亦痛微也热者多实性急不得舒通故窘痛甚也后坠下廹肛门粪出坠止为粪前坠乃滞也故曰实坠粪出更坠为粪后坠非滞也故曰虚坠初痢多属湿热久痢多属寒虚也

噤口痢者下利不食或呕不能食也水榖痢者糟粕脓血杂下也风痢者似肠风下清血而有坠痛也休息痢者时发作时停止也五色痢者五色脓血相杂而下也若有藏腐尸臭之气则凶

下利不止水浆不入气少衇细皮肤寒死于阳絶也下利纯血噤口呕逆藏气身热衇大死于隂絶也

初痢有表证发热者不宜攻之法当先解其外用仓廪汤汗之里热盛上冲心作呕噤口者法当先攻其里用大黄黄连好酒煎服攻之寒痢宜用理中汤加诃子肉䓻缩砂白多者加附子赤多者加肉桂也

初痢外无表热内热不盛宜用芍药汤即黄芩黄连枳实木香芍药当归㯽榔甘草肉桂少许也小便澁赤加滑石下利次数无度下坠痛甚入大黄也

痢疾攻后病势大减宜调气血用香连和胃汤即黄芩芍药木香黄连甘草陈皮白术缩砂当归也赤痢下血多虚者当澁之加炒椿根白皮炒地榆白痢日久气虚者加人参茯苓炒乾姜以补之实而噤口堪下者以大黄黄连汤下之不堪下者内以人参黄连石莲子煎汤徐徐服之下咽即好外以贴脐王𤓰藤散即王𤓰藤茎叶经霜者烧灰香油调纳脐中即有效也

久痢藏有寒热不分者宜用乌梅丸调和之寒虚滑脱者宜用养藏汤温补之即人参白术肉蔲当归诃子肉桂芍药罂粟殻甘草木香也

水榖痢者乃脾胃虚腐化不及宜调中益气汤湿痢宜木香黄连合平胃散方湿而虚者宜用胃风汤即肉桂粟米八珍汤减地黄也

五色休息二利皆因用止澁药蚤或因滞热下之未尽藴于肠胃伤藏气也用一切补养之药不应则可知初病非止澁太蚤即下之未尽也诊其衇若有力虽日久仍当攻也其馀治法与诸痢同疸证总括

面目身黄但欲安卧小便黄浑此黄疸病已成也如已食如饥食难用饱饱则心烦头眩此欲作胃疸胃疸者即榖疸也若已见黄色疸已成矣得之于胃有湿热大饥过食也酒疸者得之于饮酒无度而发是病也女劳疸者疸而额黑少腹急小便自利得之于大劳大热与女交接也瘀血发黄亦少腹急小便自利但不额黑耳详在伤寒门黄汗者汗出黄色染衣面目微肿得之于素有湿热汗出入水浴之也此皆湿热而成惟隂黄则属湿寒隂黄者身重而痛厥冷如氷详在伤寒门

仲景曰黄疸之病当以十八日为期治之十日以上宜差反剧为难治也色若烟熏目神暗青阳黄死证也喘满渴烦不已心胸如啖蒜刺痛黄毒入腹死证也靣色黧黑冷汗漐漐隂黄死证也天行疫疠发黄名曰瘟黄死人最暴也

诸疸表实无汗者以麻黄茵陈无灰好酒煎服汗之里实不便以茵陈栀子大黄下之无表里证以茵陈栀子蘖皮清之小便短少以茵陈五苓散利之

胃疸汤即茵陈苍术陈皮白术茯苓猪苓泽㵼黄连栀子防己葛根秦艽也

酒疸虚者用茵陈解酲汤即葛花解酲汤加茵陈也实者用栀子大黄汤即栀子淡豆豉枳实大黄也黄汗宜用蔓菁子一味为细末每服二钱日三井华水调服小便白则愈或用加味玉屏风散即石膏茵陈黄耆白术防风也

石膏散即煆石膏飞滑石各等分每服二钱大麦汤调服肾疸汤即升阳散火汤减去芍药乃升麻苍术防风独活柴胡羗活葛根人参甘草加入黄芩黄蘖神麯白术茯苓猪苓泽㵼也

五积六聚之名本乎难经五积者肥气伏梁痞气息贲奔豚也六聚者积之着于经络缓筋募原膂筋肠后输衇也七症八瘕之名载千金方七症者蛟蛇鳖肉髪虱米也八瘕者青黄燥血脂狐蛇鳖也肠覃者积在肠外状如懐子月事以时而下石瘕者积在胞中状如懐子月事不以时下故曰辨月事也痃者外结募原肌肉之间癖者内结隠僻膂脊肠胃之后故曰别浅深也然积者属藏隂也故发有常处不离其部聚者属府阳也故发无根本忽聚忽散症不移而可见故类积类痃也瘕能移有时隠故类聚类癖也积聚症瘕肠覃石瘕痃癖之疾皆得之于喜怒不节则伤藏饮食过饱则伤府肠胃塡满汁液外溢为外寒所袭与内气血食物凝结相成也

积聚牢固不动坚硬不软则病深矣胃弱食少大便溏泻不堪攻矣五积之中奔豚最为难治若更发作正气虚不能支其状欲死从少腹起气上冲喉神色惊怖皆恶候也

积聚宜攻然胃强能食始可用攻若攻虚人须兼补药或一攻三补或五补一攻攻邪而不伤正养正而不助邪则邪正相安也凡攻气食积癖宜用秘方化滞丸方在内伤门攻积聚症瘕宜用温白丸即万病紫菀丸方倍川乌攻血积血瘕宜用桃仁煎即桃仁大黄各一两蝱虫炒五钱朴消一两共为末先以醇醋一筋用砂噐慢火煎至多半锺下末药搅良久为小丸前一日不吃晩饭五更初温酒送下一钱取下恶物如豆汁鷄肝未下次日再服见鲜血止药如无蝱虫以●虫代之然不如蝱虫为愈也攻痰积宜用控涎丹方在痰饮门疝证总括

经曰任衇为病男子内结七疝女子带下瘕聚瘕聚者即女子之疝也七疝主任者原以任衇起中极循腹里也七疝主肝者盖以肝经过腹里环隂器也是以诸疝病无不由是二经故主之也疝病之证少腹痛引隂丸气上冲心不得二便者为冲疝也少腹痛引隂丸肝之逆气冲胃作吐者为厥疝也少腹之气不伸左右症块作痛者为瘕疝也卧则入腹立则出腹入囊似狐之昼则出穴而溺夜则入穴而不溺者为狐疝也少腹痛引隂丸横骨两端约文中状如黄𤓰内有脓血者为㿉疝也少腹痛引隂丸小便不通者为癃疝也少腹不痛隂囊肿大顽硬者为㿗疝也

有谓血疝者其证即便毒鱼口也㿉疝者其证即㿗疝也气疝者即偏坠也筋疝者即下疳也水疝小便不通胞痹即膀胱气皆癃疝也冲疝证似小肠气而更连腰痛也

疝病凡在左邉隂丸属血分凡在右边隂丸属气分凡寒则収引而痛甚热则纵而痛微凡湿则肿而重坠而虚亦肿坠但轻轻然而不重也

当归温疝汤即当归白芍附子肉桂延胡索小●香川楝子泽㵼吴茱萸白茯苓也乌桂汤即川乌蜂蜜肉桂白芍药炙甘草生姜大枣也

此●香丸方在医宗必读十味苍蘖散

此散即苍术黄蘖香附青皮益智甘草小●香南山查元胡索桃仁附子也

大黄皂刺汤即大黄皂刺各三钱酒煎服也羊肉汤

青木香丸即青木香五钱酒醋浸炒吴茱萸一两香附醋炒一两荜澄茄五钱乌药五钱小●香五钱巴豆仁二十一粒研碎拌炒川楝肉五钱为末合均葱涎为小丸每服三钱酒盐任下立愈及能医一切疝痛神效

●香楝实丸治狐疝及一切诸疝即川楝肉小●香马蔺花芫花醋炒变焦色山茱萸吴茱萸食茱萸青皮陈皮各一两为末醋糊为小丸酒送二钱

按
大敦肝经穴在足大指甲后有毛处诸疝均宜灸之即安

