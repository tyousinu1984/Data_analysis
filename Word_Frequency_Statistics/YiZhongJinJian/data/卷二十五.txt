注

按
头中病之头字当是腹字经中从无头中病之文且文义不属当改之

吸促之促字当是逺字吸逺之逺字当是促字方合病义当移之

寸衇沉大而滑沉则为实滑则为气实气相抟之十八字文理不顺衍文也当删之血气入藏之血字当是厥字始与卒厥相合当改之

字典无䅽字当是漀字漀音倾侧水也后之积聚门䅽气之䅽字亦误

此条注详见伤寒论太隂篇内故不复释夫诸病在藏欲攻之当随其所得而攻之如渴者小便不利与猪苓汤馀皆仿此

如渴者之下当有小便不利四字必是遗失当补之

痉病也之下诸句与上文义不属与后条之为欲解衇如故诸句文义相属宜分于彼

反恶寒之反字衍文也玩痉病之条自知当恶寒也宜删之

暴腹胀大者五字衍文也当删之

弦小紧者之小字当是沉字则有可下之理弦紧者当是弦浮紧则有可发汗之理弦浮大者当是弦滑大则有可吐之理且不遗本文疟衇自弦之意当改之补之

此言瘅疟其文脱简内经已详不复释温疟者其衇如平身无寒但热骨节疼烦时呕白虎加桂枝汤主之

此言温疟其文脱简内经已详不复释疟多寒者名曰牝疟蜀漆散主之

此言牝疟其文脱简内经已详不复释中风厯节第五

寸口衇浮而紧紧则为寒浮则为虚寒虚相抟邪在皮肤此五句原文在本条之首当在后条之首寸口衇迟而缓迟则为寒缓则为虚荣缓则为亡血卫缓则为中风邪气中经此六句原文在后条当在此条之首文气始各得相属必系错简当移之其中有浮者血虚一句必是衍文当删之寸口衇迟而缓迟则为寒二迟字当是浮字寒字当是风字始得文义了然且迟缓二衇不能并见当改之

浮则为虚寒虚相抟二虚字应是风字当改之味酸则伤筋筋伤则缓名曰泄咸则伤骨骨伤则痿名曰枯枯泄相抟名曰断
名曰断泄之泄字当是絶字始与下文相属当改之

温温应是嗢嗢当改之血痹虚劳第六

若肠鸣三字与上下文不属必是错简当删之狭瘿之瘿字当是瘰字且先劳后瘰先瘰后劳者有之从未见劳瘿先后病也当改之

隂寒精自出之寒字应是虚字当改之男子面色白者主渴及亡血卒喘悸
此条衇得诸芤五句与上文义不属衍文也另分一条在本门十二条之次

此条注详见伤寒论辨衇篇内故不复释

两目黯黑句下缓中补虚四字当在不能饮食之下必是&#177994;写之譌当移之

肺痈之上当有肺痿二字不然本文论肺痿之义则无著落必是脱简当补之衇微之三微字当是三浮字始与文气相属当改之

大逆上气之大字当是火字文义病药始相属当改之

此篇无治虚寒腹满之方当与温药之下当有宜厚朴生姜甘草半夏人参汤主之十四字必是脱简閲伤寒论太隂篇自知当补之

躁而不渴当是燥而不渴文气通顺胸中寒实当是胃中寒实若是胸中寒实如何曰下利不止者死当改之

其衇数而紧乃弦状如弓弦按之不移衇数弦者之十九字当是衍文閲伤寒论辨衇法自知删之当下其寒四字当在必心下坚之下文义始属当移之

脇下偏痛之偏字当是满字当改之按之心下满痛有潮热者此为实也当下之宜大柴胡汤

按之心下满痛之下当有有潮热三字若无此三字则不当与大柴胡汤当补之

此条衇重出下条有证无衇其衇沉紧者五字当在下条里急之下然衇弦而紧是劲急之甚当属寒疝之重者其白汗之白字当是自字改之下条其衇沉紧是里痛之衇当属寒疝之轻者当移之寒疝腹中痛及脇痛里急其衇沉紧者当归生姜羊肉汤主之

脇痛里急之下当有上条其衇沉紧四字寒疝腹中痛逆冷手足不仁若身疼痛炙刺诸药不能治
抵当二字衍文也

尺中亦微而涩之微字当按伤寒论作大字是当改之

身运而重当是头运而身重冒而肿胀当是冒风而肿胀乃与文义始为相属当改之补之

两臂不举舌本燥二句而汗出三字文义不属必是错简不可为后世法不释

旋覆花汤主之六字与肝著之病不合当是衍文心伤者其人劳倦即头面赤而下重心中痛而目烦发热当脐跳其衇
其衇弦之弦字当是沉字沉为肾衇文义相属当改之

隂气衰者为癫之癫字当是狂字阳气衰者为狂之狂字当是癫字内经曰重隂者癫重阳者狂当改之

此条注详见伤寒论阳明篇内故不复释问曰病有积有聚有
䅽作漀解见首篇

衇沉当是衇浮衇浮当是衇沉文义始属当改之寸口衇弦而大弦则为减大则为芤减则为寒芤则为虚寒虚相抟此名曰革妇人则半产漏下男子则亡血此条注详见伤寒辨衇篇内故不复释

心气不足二字当是有馀二字若是不足如何用此方治之当改之

微者短气句下古本有衇双弦者寒也诸句文义不属另分一条在本门二十七条之次

瘦人之瘦字当是病字癫眩之癫字当是巅字巅者头也文义始属当改之

此条古本于四肢歴节痛之下有衇沉者有留饮一句当另为一条始合论衇之义短气而渴之渴字当是喘字四肢上当有缺文

心下续坚满句下此为留饮欲去故也八字当在利反快之下此传写之譌当移之

心下悸之心字当是脐字当改之支饮
衇弦数之数字当是迟字始与寒饮之理合当改之

小青龙汤下已之下字当是汗字盖大小青龙汤皆汗剂也当改之

此条是伤寒论厥隂经正病与杂病消渴之义不同必是错简

此条当在虚劳篇中错简在此趺阳衇浮而数浮即为气数即消谷而大便坚气盛则溲数溲数即坚坚数相抟即为消渴

而大坚句不成文大字下当有便字当补之水气病第十五

衇得诸沉者一条乃始论水气病之衇当列于篇首但古本衇得诸沉之上有少隂衇紧而沉四句文义不属并有脱简不释且删之

其人消渴之下古本有病水腹大小便不利其衇沉絶者有水可下之四句与上文义不属当另分为一条在本门五条之次始合里水衇证

面反瘦之下当补上条其人隂肿四字师曰寸口衇迟而涩迟则为寒涩为血不足趺伤衇微而迟微则为气迟则为寒寒气不足则手足逆冷手足逆冷则荣卫不利荣卫不利则腹满肠鸣相逐气转膀胱荣卫俱劳阳气不通即身冷隂气不通即骨疼阳气前通则恶寒隂气前通则痹不仁隂阳相得其气乃行大气一转其气乃散实则失气虚则遗溺名曰气分桂枝去芍药加麻黄附子细辛汤主之

名曰气分之下当补入下条桂枝去芍药加麻黄附子细辛汤主之十五字

气分心下坚大如盘边如旋杯水饮所作之十六字当是衍文观心下坚之本条自知桂枝去芍药加麻黄附子细辛汤主之十五字当在上条气分之下文气始属正是气分之治法必是错简在此当移之

脾胀之脾字当是肺字改之发汗即愈之下当补入前条之越婢加术汤主之七字

里水之里字当是皮字岂有里水而用麻黄之理当改之

厥而二字当是衍文

为气水之气字当是风字若是气字则无发汗之理且通篇并无气水之病当改之

舌痿黄之舌字当是身字当改之黄疸病小便不利者茵陈五苓散主之黄疸病之下当有小便不利者五字茵陈五苓散方有着落当补之

文蛤汤主之五字当在头痛之下文义始属当移之兼主之主字衍文也

问曰病人衇数至胃中虚冷故也等句已详伤寒论阳明篇内错简在此且与衇弦者虚也文义不属

虚则伤脾之虚字应是涩字当改之下利手足厥冷无衇者炙之不温若衇不还反微喘者死
此条反㣲喘者死之下有少隂负趺阳者为顺也一句文义不属其注已详见伤寒论辨衇篇内不复释

此条注详见伤寒论太隂篇内故不复释下利衇沉而迟其人面少赤身有微热下利清谷者必郁冒汗出而解病人必微厥所以然者其面戴阳下虚故也

此条注详见伤寒论厥隂篇内故不复释下利腹胀满身体疼痛者先温其里乃攻其表温里宜四逆汤攻表宜桂枝汤

此条注详见伤寒论太隂篇内故不复释下利后更烦按之心下濡者为虚烦也栀子豉汤主之此条注详见伤寒论太阳中篇故不复释

此为藏寒之此字当是非字若是此字何以辨寒厥当改之

热在里结在膀胱也之八字当在本条上文恶露不尽之下未有大承气汤下膀胱血之理当移之再倍二字当是衍文

产后中风之下当有病痉者三字始与方合若无此三字则人参附子施之于中风发热可乎而又以竹叶命名者何所谓也且方内有颈项强用大附子之文本篇有证无方则可知必有脱简当补之

在下来多之来字当是未字本条皆经水断絶之病若系来多则与上文不合与下文经候不匀亦不合当改之又本条内此皆带下四字当在非有鬼神之下文义始属当移之

甘草小麦大枣汤方义未详必是譌错问曰妇人年五十所病下
所病下利之利字当是血字文义始属当改之带下经水不利少腹满痛经一月
再字当是不字若是再字一月两来与上文不利不合当改之

此条详在伤寒论辨衇法篇错简在此旋覆花汤主之一句亦必是错简半产漏下则气已下陷焉有再用旋覆花下气之理

此条注详见伤寒论少阳篇内故不复释妇人伤寒发热经水适来昼日明了暮则讝语如见鬼状者此为热入血室治之无犯胃气及上二焦必自愈此条注详见伤寒论少阳篇内故不复释

此条注详见伤寒论少阳篇内故不复释阳明病下血讝语者此为热入血室但头汗出当刺期门随其实而泻之濈然汗出则愈

此条注详见伤寒论阳明篇内故不复释胃气下泄隂吹而正喧此谷气之实也
膏发煎导之五字当是衍文此谷气之实也之下当有长服诃黎勒丸之六字后隂下气谓之气利用诃黎勒散前隂下气谓之隂吹用诃黎勒丸文义始属盖诃黎勒丸以诃黎勒固下气之虚以厚朴陈皮平谷气之实药病相合此方错简在杂疗篇内下小儿疳虫蚀齿一方杀虫解毒或另有小儿门或列在杂方内兹列于妇人杂病之末亦错简也

此方当移在前篇谷气实之下果实菜谷禁忌第二十五

食躁式躁之式字当是或字应改之金匮要畧存疑

