注
此证有已破未破之分亡血瘀血之别如寻常跌扑微伤皮肉疼痛未破者以复元活血汤散瘀活血若损伤筋骨血流过多不止者即为亡血急用花蕋石散乾撒止血内服八珍汤加酒炙骨碎补续断红花若从高跌坠未曽损破皮肉者必有瘀血流注脏腑人必昏沈不醒二便秘结当以大成汤通利二便其人自醒若便利不醒者灌独参汤救之

此证有金刃伤箭镞伤磁锋伤须看伤痕深浅轻者皮肉破损血流不住以桃花散撒之重者筋断血飞系大衇已伤用如圣金刀散撒上以绢帛紥住止而复流再撒若药痂过厚拘痛者以生肌玉红膏涂伤处外贴陀僧膏长筋止痛生肌治之无论轻重伤破出血初服三黄宝蜡丸伤破微出血者服黎洞丸若出血过多其人面黄眼黒不可专攻瘀血宜用八珍汤甚者独参汤先固根本二方俱加苏木红花兼调瘀血此证虽系好肉暴伤然验脉法形证亦可以定生死如伤血过多脉见虚细沈小和缓者生若脉见浮洪数大实虚促者死被伤入肺者二七死左脇下伤内者肠全断者少腹下伤内者伤处繁多者老人左股压碎者伤破阴子者肩内耳后伤透于内者死凡伤天牕穴与眉角脑后臂里跳脉髀内阴股两乳上下心下鸠尾及五脏六腑之俞者皆死脑后出髓而不能语目睛直视喉中沸声口急唾出两手妄举者亦死又有腹皮损破肠出者看肠若仅伤一半者可治先以大麦煮粥取浓汁温洗其肠以桑皮尖茸为线蘸花蕋石散缝肠伤口急于缝处涂活鸡冠血随以清油涂肠令润将肠轻轻纳入腹内外用生人长发宻缝腹伤口之里肉留外皮撒月白珍珠散以待生肌敛口若伤口大者不能外缝以陀僧膏䕶贴候自溃脓即按溃疡门治法缝后勿惊笑以米饮少少饮之渐増待二十日后再吃浓粥调理而愈

箭头嵌入肉内钳不出者宜解骨丸纳伤口内外用羊肾脂细嚼贴之觉痒忍之极痒箭头渐冒撼动拔出即以人尿洗之贴陀僧膏日换伤口自敛又有毒箭二种交广蛮夷用燋铜作箭镞甚毒人若中之才伤皮肉便闷脓沸烂而死急饮金汗外亦用金汁抹之若金汁一时不得即灌人粪汁并外敷之非此不能解毒也又一种以毒药喂箭名为射菵人若中之甚解急用葛氏方用蓝锭汁一盌灌之外亦用涂抹伤处一法用大豆猪羊血内服外敷解毒亦效又箭镞不出者捣鼠肝涂之或鼠脑捣涂即出

凡鐡针误入肉中无眼者不动有眼者随气游走若走向心窝胸膛者险急用乌鸦翎数根炙焦黄色研细末酒调服一钱或二钱俱可外用神圣膏贴三五次其针自出前法用在一二日间效神圣膏

鐡针误入咽喉无药可施宜用癞虾蟆数个将头刴去倒垂流血以盌接之得一杯许灌入喉中移时连针吐出针自輭曲一方用旧笤篱煆存性研末每服三钱黄酒调服亦能化针或用饴糖一筋食尽便出

误吞铜钱多食荸荠即能化坚为輭若误吞鐡骨等物肠中不能转送觉坠者多食青菜猪脂自然送入大肠与粪同出甚效

此证由咽物急迫骨鲠于咽喉妨碍饮食吐咽刺痛宜急治之然有鱼骨兽骨之分误吞鱼骨者用河中养蓄活鸭倒挂垂涎以磁盌接下令患人仰卧频灌其骨尽化误吞兽骨者用狗一只倒挂接涎如前法频灌其骨尽化俱效若失治咽喉肿痛溃脓宜用氷硼散吹之不可妄服凉药若骨势大者与饮食难下饿倒胃气者俱属难救

此疮有已破未破之分已破者随杖后用清凉拈痛膏敷之疼肿即消未破瘀血内攻者急宜砭去瘀血内服大成汤便通自愈如伤处瘀腐作疼者生肌玉红膏搽之自然腐化新生其效甚捷清凉拈痛膏

夹伤即挤伤也禁用敷药膏药及泥涂等法恐后必作肿成脓受刑初宜服代杖丹以䕶心随用银朱或朱砂末烧酒调敷伤处再著一人以手十指尖轻啄患者脚心先觉痒次觉疼为止次著一二人以笔管于患者脚面上轻轻赶之助通血脉候伤处凹者突起四围肿大为度即服琼液散随饮至醉次日揩去所敷银朱只用洗杖伤汤日烫二三次次日再服琼液散其肿自消痛即止矣如复受重刑以致破溃者外贴琼液膏内服代杖汤继宜大补气血易于收功生肌时换贴六眞膏其效甚捷

诸刺入肉外伤之证也輭浅者以针拨出硬深者捣蝼蛄涂之少时即出如刺已出而仍作痛者再以蝼蛄涂之即愈

此证由破伤皮肉风邪袭入经络初起先发寒热牙闗噤急甚则身如角弓反张之状口吐涎沫四肢抽搐无有宁时不省人事伤口锈澁然伤风有四因动受静受惊受疮溃后受皆可伤风动而受者怒则气上其人跳跃皮肉触破虽被风伤风入在表因气血鼓旺不致深入属轻静受者起作和平之时气不充鼓偶被破伤风邪易于入里属重惊受者惊则气陷偶被伤破风邪随气直陷入阴多致不救属逆若风邪&#177994;入阴经者则身凉自汗伤处反觉平塌陷缩甚则神昏不语嘬口舌短其证贵乎早治当分风邪在表在里或半表半里以施汗下和三法如邪在表者寒热拘急口噤咬牙宜服千里奔散或雄鼠散汗之次以蜈蚣星风散频服追尽臭汗如邪在里者则惊而抽搐脏腑秘涩宜江鳔丸下之如邪在半表半里无汗者宜羌麻汤主之若头汗多出而身无汗者不可发汗宜榆丁散和之若自汗不止二便秘赤者宜大芎黄汤主之又有发表太过脏腑虽和自汗不止者宜防风当归散服之发表之后表热不止者宜小芎黄汤服之攻里之后里热不止宜栝石汤服之若伤时血出过多不可再汗宜当归地黄汤主之至于生疮溃后受风者因生疮溃而未合失于调䕶风邪乗虚侵入疮口先从疮围起粟作痒重则牙𦂳项輭下视不宜发汗误汗令人成痉当以参归养荣汤加僵蚕主之先固根本风邪自定若手足战掉不已者宜朱砂指甲散主之若痰盛抽搐身凉者宜黒花蛇散主之外治之法遇初破之时一二日间当用灸法令汗出其风邪方解若日数已多即禁用灸法宜羊尾油煮微熟绢包乗热熨破处数换抜尽风邪未尽者次日再熨兼用潄口水洗之日敷玉真散至破口不锈生脓时换贴生肌玉红膏缓缓收敛按刘完素只论三阳汗下和三法而不论三阴者盖风邪&#177994;入阴经其证已危如腹满自利口燥咽乾舌卷囊缩等类皆无可生之证故置而不论也

此证势类破伤风牙𦂳体强肢搐背反有汗曰柔痉无汗曰刚痉由溃疡亡血过多所致治宜大补气血以十全大补汤加钓藤鈎栀子天麻服之不应者服独活汤手足逆冷加桂附误作风痉汗之则危

此证系好肉暴伤汤烫火烧皮肤疼痛外起燎疱即将疱挑破放出毒水使毒轻也其证虽属外因然形势必分轻重轻者施治应手而愈重者防火毒热气攻里令人烦躁作呕便秘甚则神昏闷絶初伤用冷烧酒一锺于无意中望患者胸前一泼被吃一惊其气必一吸一呵则内之热毒随呵而出矣仍作烦闷者以新童便灌之外初用清凉膏涂之解毒止痛不致臭烂次以鸎粟膏涂之痛止生脓时换黄连膏贴之收敛火毒攻里者宜四顺清凉饮服之务令二便通利则毒热必解初终禁用冷水井泥浸溻伤处恐热毒伏于内寒滞束于外致令皮肉臭烂神昏便秘端肩气喘多致不救外花炮火药烘燎者治法同前

此证由触犯严寒之气伤及皮肉著冻以致气血凝结肌肉硬肿僵木不知痛痒即在著痛之处垫衣揉搓令气血活动次用凉水频洗觉热僵木处通活如故则已若日久冻僵疙●不散用冰一块绢包溻之以僵疙●化尽为度此从治之法也若暴冻即著热或进暖屋或用火烘汤泡必致肉死损形轻则溃烂重则骨脱筋连急剪去筋否则浸滛好肉初治宜人参养荣汤加醇酒服之溃烂者外按痈疽溃疡治法亦有经年不愈者用独胜膏敷之甚效

此伤由人牙齿食用炙煿之物渐渍有毒故一受其伤则肿痛臭烂异于寻常初齩时用热童便浸伤处洗去牙黄汚血贴蟾酥饼以万应膏盖之出微脓即愈若失治则烂痛发肿仍用童便浸洗次用油纸捻㸃火于患处薫之良久揷蟾酥条如伤口大作饼罨上万应膏盖之俟肿消时用葱白二两甘草五钱水煎日洗一次换生肌玉红膏盖贴万应膏收口一法随于齩后即用童便洗之大粪涂之肿溃时人中黄熬汤时洗较诸治法尤觉神效

熊虎狼牙爪伤人皮肉成疮者初宜葛根浓煎内服一二锺外洗日十度或煮生鐡有味者洗之又用青布急卷为绳捻著纳竹筒中注疮口薫之出毒水次宜独窠栗子生嚼涂伤口效

此伤用栗子嚼烂敷之毒气入里心烦呕闷者马齿苋煎汤饮之即效外用马鞭子挽手及鞭穗煅灰存性研末猪脂捣合贴之俱效

犬因五脏受毒而成疯犬故经其齩必致伤人九死一生之证也初被齩时急就齩处刺令出毒血以口含浆水吮洗伤处或以拔法拔之或以人尿淋洗拭乾即用核桃殻半边以人粪填满罨在齩处上著艾灸之殻焦粪乾再易灸至百壮以玉真散唾津调敷次日再灸渐灸至三五百壮为度于初灸时即服扶危散逐恶物血片从小水中出若毒物血片堵塞茎中致小水涩滞若淋者即服琥珀碧玉散以通利之被齩之人顶心有红髪一根速当拔去一法用豆䜴研末香油调稠丸如弹子大常揩拭所齩处搯开看豉丸内若有狗毛茸茸然此系毒气已出易丸再揩至无茸毛方止甚效始终禁忌必当慎重终身忌食狗肉及蚕蛹赤豆百日内忌见麻物忌饮酒三年内忌食一切毒物及房事可常食杏仁以防其毒若治迟犬毒入心烦乱腹胀口吐白沫者用虎头骨虎牙虎胫骨为末酒调二钱服之若发狂叫唤人声似犬声眼神露白者逆终始犯禁忌者不救

此证系溃疮未合误入马汗之毒以致疮口四旁忽复焮痛紫肿宜急砭肿处令出紫血乌梅嚼烂涂于疮上若患者烦闷发热恐毒入腹以致不救急用醇酒浓煎马齿苋饮之尽醉为效但马齿苋其性寒滑凡疮溃未合气血未复而又受此汗毒必量人壮弱用一两或五钱更有驴涎入疮者形证与马汗毒同宜用冬瓜片下青皮晒乾研末敷之熬汤洗之亦可毒甚者亦用马齿苋酒饮之立效

凡被蛇齩伤者即时饮好醋一二碗使气不随血走以绳紥伤处两头若昏困宜用五灵脂五钱雄黄二钱五分共为末酒调二钱灌之少时齩处出黄水水尽则肿消以雄黄末掺之口合而愈蜈蚣齩伤

此伤取雄鸡倒控少时以手蘸鸡口内涎抹搽伤处其痛立止甚者生鸡血乗热饮之立效

凡蝎螫取大蜗牛一个捣烂涂之其痛立止一时不得蜗牛即将螫处挤去毒水急用膏药烤热贴之亦能止痛蚕齩者用苎根捣汁涂之即愈射工伤

射工即树间杂毛虫也又名瓦刺虫人触著则能放毛射人初痒次痛势如火燎久则外痒内痛骨肉皆烂诸药罔效用豆豉清油捣敷痛痒之处少时则毛出可见去豆豉用白芷煎汤洗之如肉已烂用海螵蛸末掺之即愈

蚯蚓齩伤即受蚯蚓之毒令人眉髯皆落状如大麻风但夜则蚓鸣于体中为异耳宜用盐汤频频洗之其毒自去

此证生于肌肤似癞非癞是草中花蜘蛛螫伤复被露水所侵而致法宜秦艽一味煎汤徐徐饮之外敷二味拔毒散甚效

此虫一名多脚虫藏于壁间以尿射人若误中其毒令人皮肤起燎浆水疱痛如火烙初如饭糁次如豆大宜盐汤绵溻疮上数换即消甚则毒延徧身搔痒不休宜二味拔毒散敷之甚效

百虫偶然误入耳中如蝇蚊小虫以麻油数㸃滴入耳窍虫即死取出如蚰蜒等物入者以肉炙香置于耳旁虫闻香自出夜间暗入者切勿惊慌响叫逼虫内攻宜端坐㸃灯光向耳窍其虫见光自出若对面有人其虫不出人皆旁避方效


按
