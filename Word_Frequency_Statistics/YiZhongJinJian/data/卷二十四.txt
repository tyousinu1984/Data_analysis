注

金匮要略注下之三金匮要略廿四廿五两门原列在卷末其文似后人补入注家或注或删但传世已久难以削去兹仍附原文另为一篇以存参考云

此言五藏有病而禁之以五味何也肝木病若与之以辛辛助肺气恐尅肝也故肝病则禁辛心火病若与之以咸咸能益水恐水尅火也故心病则禁咸脾土病若与之以酸酸味属肝恐木尅土也故脾病则禁酸肺金病若与之以苦苦味属火恐尅金也故肺病则禁苦肾水病若与之以甘甘能补脾脾主尅水故肾病则禁甘

此言四时有宜食有不宜食者如春为肝王则脾弱故宜食脾而不宜食肝若食肝则肝益王而脾更弱故曰不可救又云肝王之时不可以死气入肝即内经毋伐天和之意若伐天和则伤肝肝主魂恐复伤魂也若非王时即虚虚则以肝补肝故谓之佳馀藏准此

谓诸畜兽临杀之时心有所惊肝有所忿食之俱不利故曰不可轻啖如兽自死者必中毒而死更不可食也

人与物虽别而贪生畏死之心则一也惟其心为神识所舍故曰勿食之

以上五条皆怪异非常必不可食之诸肉及鱼若狗不食鸟不啄者不可食之凡禽兽不食之肉必有毒不可食之肉中有如朱㸃者不可食之

朱㸃恶血所聚此色恶不食也父母及本身所属之相不可食食之令人神魂不安此为仁人孝子之心也

食肥肉热羮后继饮冷水冷热相搏腻膈不行不腹痛吐利必成痞变积慎之慎之

言败腐之物皆不宜食也自死禽兽口闭者不可食之凡自死之物其肉皆有毒口闭则毒不得外泄切不可食

疫毒能死六畜其肉必有疫毒故不可食兽自死北首及伏地者食之杀人

凡兽北向自死及死不僵而伏地者食之多杀人食生肉饱饮乳变白虫

食生肉饱即饮乳酪则成湿热必变生白虫疫死牛肉食之令病洞下亦致坚积宜利药下之疫死牛肉有毒不可食食之若洞泻为其毒自下或致坚积宜下药利之

脯肉藏米瓮中受湿热郁蒸之气及经夏已腐者食之腐气入肾故发肾疾

六畜自死肉中有毒中其毒者以此方服之苦能解毒也

郁肉密藏经宿之肉也漏脯经漏水之脯也食之中毒以烧犬屎人乳汁生韮汁量其轻重而解之治黍米中藏乾脯食之中毒方

同上郁肉大豆汁亦能解毒

地浆能解诸毒掘得黄土有泉渗出谓之地浆三尺大㮣言也未见黄土皆秽土得黄土乃可取用治食六畜鸟兽肝中毒方

食禽肉兽肝中毒在胃故用豆䜴涌吐其毒马脚无夜眼者不可食之
马肉味酸有毒故饮酒以解之马肉不可热食伤人心

马属火肉热火甚恐伤心当冷食之马鞍下肉食之杀人

鞍下肉久经汗渍有毒食之杀人白马黑头者不可食之

食疗云食之令人癫

白马青蹄骑之不利人食之必取害故不可食马肉㹠肉共食醉饱卧大忌

马肉属火㹠肉属水共食已属不和若醉饱即卧则伤脾气故曰大忌

猪肉杂食恐难消化乱于肠胃故成霍乱马肝及毛不可妄食中毒害人

汉史云文成食马肝而死故曰不可妄食恐中其毒也

马食鼠屎则腹胀是鼠能制马也故中马肝毒以此解之

人垢即人头垢也用方寸匕酒化下得吐为佳治马肉中毒欲死方

牛疫死目或赤或黄疫毒甚也大忌食之牛肉共猪肉食之必作寸白虫

牛肉共猪肉食之脾胃湿热者能生寸白虫当戒之

凡牛肠肺值三月至五月湿热交蒸之时必生其虫戒勿食之

古人炼药多用桑柴火楮实子能健脾消水楮木亦可烧用何以蒸炙诸肉食之即生虫乎其或物性相反也

啖蛇牛何以识认惟毛髪向后顺者是也治啖蛇牛肉食之欲死方

人乳能解马肝牛肉之毒用头垢吐其毒而愈用牛肚不甚善

羊肉性热若其人有素热者忌食之羊肉不可共生鱼酪食之害人

羊肉热与生鱼酪乳共食必不益人也羊蹄甲中有珠子白者名羊悬筋食之令人癫
诸脑有毒惟此羊脑食之作肠痈羊肝共生椒食之破人五藏

羊肝生椒皆属于火共食恐损伤人五藏也猪肉共羊肝和食之令人心闷

猪肉滞羊肝腻共食则气滞而心闷矣猪肉以生胡荽同食烂人脐

胡荽与猪肉不可同食不可多者恐动风疾云烂人脐此义未详

猪脂滑利梅子酸涩性相反也故不可合食猪肉合葵食之少气

鹿肉性温九月至正月堪食他月食之则冷痛如和蒲作羮食之发恶疮此义未详

麞肉性温八月至十一月食之胜羊肉馀月食之动气鰕能动风生菜梅李动痰合食之皆令人病白犬自死不出舌者食之害人

凡犬死必吐舌惟中毒而死其舌不吐毒在内也故食之害人

人有痼疾不可食熊肉因熊性猛悍食之痼疾永不除

狗鼠食物有馀存者其物必有涎滴因涎有毒人若食此物必发瘻疮

妊娠食&#194575;肉令子缺唇食鼈肉令子短项食羊犬令子多热食鸡鸭令子无声音此数者妊妇皆不当食也

&#194575;肉酸寒多食损元气絶血脉令人萎黄白鸡虽得庚金太白之象实属风木能助肝火二物合食动脾气而发黄故不可合食

&#194575;肉酸寒隂性也乾姜辛热阳性也性味相反同食者必成霍乱

诸鸟自死必闭口敛翅若开口张翅恐有毒不可食

肝青者被毒所伤若食之必杀人鸡有六翮四距者不可食之
色有不相合者有毒不可食鸡不可合葫蒜食之滞气鸡蒜同食能动风动痰风痰发动故气滞山鸡不可合鸟兽肉食之

山鸡食虫蚁有毒与鸟兽肉相反故戒合食雉肉久食令人瘦

雉肉小毒发疮疥生诸虫以此则令人瘦鸭卵不可合鼈肉食之

二物性寒发冷气不可合食雀肉不可合李子食之

雀肉性暖大温李子性寒味酸温得寒酸而滞气故不可合食

雀之性淫酒能乱性妊娠当戒食之古慎胎教也燕肉勿食入水为蛟龙所啖

蛟龙嗜燕人食燕者不可入水雷公曰海竭江枯投游波而立泛以蛟龙嗜燕故也凡渡江海者切不可食燕肉

以上皆怪异之形色必有毒也六甲日勿食鳞甲之物

六甲值日食鳞甲物犯其所忌故曰勿食鱼不可合鸡肉食之

鱼属火善动鸡属木生风风火相煽故勿合食鱼不得合鸬鷀肉食之

鸬鷀嗜鱼凡物相制相犯者皆不可合食鲤鱼鮓不可合小豆藿食之鱼子不可合猪肝食之害人
以上六条皆能助热动风合食俱不宜龟肉不可合酒菓子食之

龟多神灵不可轻食若酒菓合食更非所宜也鼈目凹䧟者及腹下有王字形者不可食之其肉不得合鸡鸭食之

鼈无耳以目为听目凹䧟及腹有王字形者皆有毒慎之性与鸡鸭相反故不可合食

龟鼈皆与苋菜相反若合食之必成鼈瘕鰕无须及腹下通黑煮之反白者不可食之无须腹黑反白者怪异之鰕也故不可食食脍饮乳酪令人腹中生虫为瘕

脍乃牛羊鱼之腥聂而切之为脍乳酪酸寒与脍同食则生虫为瘕故戒合食

蟹目相背若目相向足斑目赤者有毒故戒勿食食蟹中毒治之方

蟹未经霜有毒不可生食经霜则毒无蜘蛛落食中有毒勿食之

蜘蛛有毒凡落食上不可食有毒故也凡蜂蝇虫蚁等多集食上食之致瘻虫类有毒凡虫集食上者食之则致瘻果实菜榖禁忌并治第二十五

果生之性多湿多热而有毒或生食之故令生疮腹胀作泄

凡果落地隔夜尚不可食而况虫蚁食者乎见之者切不可食

凡食之物停留多日或隔夜者若有损处即虫鼠所啮之馀皆有毒伤人

桃味甘酸性热若多食者令人热入水浴者则湿与热相抟不得宣散故令人外寒热内成癃症也杏酪不熟伤人
杏味酸苦有毒酪酿未熟若食恐害人也梅多食壊人齿

梅味苦酸若多食者令人齿损齿者骨之馀也因肾主液而合骨故伤齿

李味酸澁若多食则中气不舒故令人腹胀林禽不可多食令人百衇弱

林禽味酸澁多食则令百衇不得宣故衇弱橘柚多食令人口爽不知五味

尚书注小曰橘大曰柚二者其味皆酸而性寒若过食则口虽爽而五味不知焉

梨味甘酸性寒若过食则令人中焦寒金疮産妇更宜戒之

樱桃杏味酸性寒若过食则伤筋骨内经云酸则伤筋寒主伤肾故伤筋骨

安石榴味酸澁酸澁则气滞肺主气宜利而不宜滞滞则伤损矣故不可过食也

枣性热生渴味甘生满羸弱者内热必盛脾胃必虚故令人寒热尤不可食

木耳诸菌皆覆卷而生若仰卷而生形色皆异必有毒也故不可食

葱味辛散通阳气而走头面食生葱过于发散故面生游风

蓼味辛散辛能走肾二月卯木主令肾主闭藏若食之则伤肾故曰勿食

蒜辛热有毒夺气伤神三月阳气盛故勿食四月八月勿食胡荽伤人神

胡荽辛温开窍四月阳气盛八月隂气敛若食此辛散之味必伤神也

韭春食则香夏食则臭是月食之则之气力五月五日勿食一切生菜发百病

五月五日天中节是日纯阳人当养阳以顺时若食生菜是伐天和故百病发焉

茱萸辛热走气六月阳气盛张七月隂微将敛若食此辛热之味有伤神气也

姜性热味辛辣八九两月秋主收敛过于辛散故伤人之神朱子晦菴云秋食姜夭人天年谓其辛走气㵼肺也

椒性热味辛辣十月阳气尽敛若食此辛热之味必损心伤衇

道藏云六隂之月万物至此归根复命以待来复不可食寒冷生菜性冷经霜则寒若食此是伐天和故有此等证

薤味辛散走肺气食之令人多涕唾四季勿食生葵令人饮食不化发百病非但食中药中皆不可用深宜慎之

脾旺寄于四时之季月生葵滑利伤脾若食之则饮食不化而发百病

初生芽者含抑郁而未透发故食伤心气饮白酒食生韭令人病増

酒多湿韭性热湿热相合令人病増生葱不可共蜜食之杀人独颗蒜弥甚葱蒜皆不可共蜜食若共食令人利下枣合生葱食之令人病

蜜与葱及韭蒜皆相反虽食蜜后四日内犹忌之若犯令人心痛

此皆辛热辣物夜属隂气主收敛不宜食而食之则扰阳气故曰伤人心

此言不可过食若过食则动气而胀也薤不共牛肉作羮食之成瘕病韭亦然薤韭同牛肉食皆难尅化积而不消则成症瘕莼多食动痔病

莼性滑有毒而易下故发痔病野苣不可同蜜食之作内痔野苣味苦性寒若同蜜食必成内痔白苣不可共酪同食作䘌虫

白苣味苦性寒乳酪味甘性热一寒一热则成湿湿成则生虫故曰不可食

黄𤓰多湿有毒程林曰动寒热虚热天行热病及病后皆不可食

葵心有毒背叶反常亦有毒不可食

胡荽辛温开窍久食耗心血故令人多忘病人不可食胡荽及黄花菜

胡荽耗气黄花菜破气耗血皆病人忌食芋不可多食动病

芋滞有毒多食则脾困而胀生故戒多食妊娠食姜令子馀指

馀指手多一指也姜形类指物性相感如此蓼多食发心病蓼和生鱼食之令人夺气隂核疼痛
凡物性相反不可同食同食则成恶邪病小蒜多食伤人力

小蒜辛温小毒若多食气散则伤心力食躁式躁方

食躁或躁者即今之食后时或恶心或吐不吐之病也故以豉汤吐之

太隂之精名曰鈎吻入口则死葛洪云鈎吻生处无他草茎上有毛

风俗通云烧穰可以杀瓠又云种𤓰之家不烧漆物性相畏有如是也人过食苦瓠吐利不止者以黍穰汁解之本诸此

扁豆性滞而补如患寒热者忌之久食小豆令人枯燥

小豆即赤豆也性主利水久食令肌肤枯燥食大豆屑忌啖猪肉

大豆即黄豆也若同猪肉食之则闭气故忌之小儿尤当忌之

黍米多热多食心烦饴蜜味甘多食中满食疗云黍米同葵食成痼疾物性相反如此

盐味咸过食伤肺发𠻳哮喘食冷物冰人齿

寒热相抟脾胃乃伤

酒性纯阳苍耳味苦有毒苦先入心饮酒以行其毒故心痛

夏月饮酒汗流则腠理开若浴水及使扇寒风相抟或即成黄汗或即成漏风戒之慎之

醉则肝胆之气肆行木来侮土故曰勿食饱发寒热

酒性多湿多热饮酒食肉则湿热交蒸于中宫卧秫稻穰中则湿热困于外故发黄也

见此影动者乃性异也切不可饮之醋合酪食之令人血瘕

酪性粘滞醋性酸收故令成血瘕食白米粥勿食生苍耳成走注白米粥苍耳子同食成走注病然必性味不合也食甜粥已食盐即吐

粥甘盐醎先食甜已复过食盐即吐理必然也犀角筯搅饮食沫出及浇地坟起者食之杀人抱朴子云犀食百草及衆木之棘故知饮食之毒若搅饮食沫出者必有毒也浇地坟起者此怪异也故食之杀人

中毒烦满毒在胃中犀角解胃中毒贪食食多不消心腹坚满痛治之方盐
矾性酸澁无故用之伤心肝矾得水则化物性相畏故亦禁水

商陆大毒能行水而忌水服物性相恶而然葶苈子傅头疮药气入脑杀人

水银大毒入耳则沉经坠络皆能死人以金银着耳门引之则吐出此物性感召之理犹磁石之引针也

苦楝有雌雄两种雄者无子根赤有毒服之使人吐不能止有至死者雌者有子根白有㣲毒可入药用

凡诸毒多借饮食以投毒而服毒之人原自不知若觉之则时时煮甘草荠苨汤饮之以二物能解草石百毒也


按
此义未详

此义未详

麋蹄下有二窍为夜目淮南子云孕妇见麋而生子四目今三物合食令子青盲皆物类相感胎教慎之

此义未详

食躁式躁之式字当是或字应改之
此义未详

谚云酒家忌甘此义未详凡酒及水照见人影动者不可饮之
