注
此言妊娠胎前有恶阻胞阻子肿子满子烦子悬子癎子𠻳转胞子淋激经胎漏胎动不安小産堕胎子死腹中胎姜不长子喑脏燥鬼胎等证皆当一一详辨熟记其馀胎前伤寒伤食疟痢霍乱泄㵼当于杂证门中叅考治之但湏时刻保䕶胎原不致误犯为要也

妇人受孕月馀之后时时呕吐者名曰恶阻若无他病择食者湏随其意而与之轻者过期自然勿药而愈重者湏以药治之当以胃弱为主更审其或因胎气阻逆或痰饮阻逆与夫兼热兼寒而分治之

恶阻有因胎气阻逆者乃受胎后胞门闭塞蔵气内阻挟胎气上逆于胃故令恶心呕吐也若平素胃虚所致虽无痰饮寒热相兼而亦有恶阻证者宜用保生汤即砂仁白术香附乌药陈皮甘草也引用生姜者以止其呕也若气弱者量加人参气实者量加枳殻

恶阻因于痰饮者其吐必多痰水且心烦头目眩晕必其人平素胃虚中停痰饮也宜用加味六君汤于六君汤内加枇杷叶藿香旋覆花缩砂枳殻若胃热便秘加黄芩大黄以利之胃寒喜热加肉桂乾姜以温之

恶阻因于胃热者必呕吐心中热烦愦闷喜饮凉浆也宜用加味温胆汤其方即陈皮半夏茯芩甘草枳实竹茹名温胆汤更加黄芩黄连芦根麦门冬引生姜也

孕妇腹痛名为胞阻湏审其痛或上在心腹之间者多属食滞作痛或下在腰腹之间者多属胎气不安作痛若在少腹之间者则必因胞血受寒或停水尿难作痛也

孕妇心胃作痛者多因伤食停滞宜平胃散即陈皮厚朴苍术甘草也加草果枳殻神麯以消之若更大便秘结日久则加消黄以攻之然必倍甘草以缓其峻性庶不伤胎若腰腹作痛胎动下血则当用四物汤君以延胡以定痛而保胎也

胞蒂系于腰凡腹腰痛者湏防胎堕宜用胶艾四物汤加杜仲大豆淋酒葱白以定痛而保胎若因外感风寒之邪则加𦍑活独活以散之若内热大小便闭者则用蜂蜜芒消煎汤以攻之经曰有故无陨是也

少腹作痛者乃胞中之血受寒也宜加味芎归饮温之其方即人参吴茱茰阿胶蕲艾炙甘草当归川芎也若因尿澁而痛则是膀胱水病热甚则以导赤散清利之其方即生地木通甘草也若水盛阳虚不化则以五苓散渗利之其方即茯苓白术泽泻猪苓肉桂也

头面徧身浮肿小水短少者属水气为病故名曰子肿自膝至足肿小水长者属湿气为病故名曰子气徧身俱肿腹胀而喘在六七个月时者名曰子满但两脚肿而肤厚者属湿名曰皱脚皮薄者属水名曰脆脚大凡水之为病多喘促气之为病多胀满喘促属肺胀满属脾也以其人素有水气湿邪故受孕有肿满之证儿未成形被水浸渍其胎每致损壊成形尚可调治故在五六月后有是证者多有生育者也

妊娠水肿胀满子气皱脚脆脚等证皆由水气湿邪伤于脾肺为病也若水气盛而浸胎则必喘而难卧若湿气盛而伤胎则胀满难堪皆宜用茯苓导水汤治之方用木香木瓜槟榔大腹皮白术茯苓猪苓泽㵼桑皮砂仁苏叶陈皮以和脾肺而利水湿胀甚者加枳殻以破结腿脚肿者加防己以利下湿喘者加苦葶苈以泄上水也

孕妇别无他证惟时时心烦者名曰子烦由胎中郁热上乗于心也宜用知母饮即子苓知母麦冬茯苓黄耆甘草热甚者加犀角气虚加人参口渴加石膏煎服

孕妇胸膈胀满名曰子悬更加喘甚者名曰胎上逼心俱宜紫苏饮即当归川芎白芍陈皮大腹皮苏梗叶甘草虚者加人参煎服

孕妇忽然颠仆抽搐不省人事湏臾自醒少顷复如好人谓之子癎乃肝心二经风热所致宜用羚羊角散即防风独活杏仁酸枣仁五加皮甘草薏苡仁茯苓木香羚羊角也抽搐甚者用鈎藤汤乃鈎藤桑寄生人参茯神当妇桔梗也若口眼喎斜半身不遂则已成中风废证当叅风门治之子𠻳证治

妊娠咳𠻳谓之子𠻳𠻳久每致伤胎有隂虚火动痰饮上逆有感冒风寒之不同因痰饮者用二陈汤加枳殻桔梗治之因感冒风寒者用桔梗汤即紫苏叶桔梗麻黄桑白皮杏仁赤茯苓天冬百合川贝母前胡也若久𠻳属隂虚宜滋隂润肺以清润之用麦味地黄汤治之

妊娠胎压胞系了戾不得小便饮食如常心烦不得卧者名曰转胞宜用丹溪举胎法令稳婆香油涂手举胎起则尿自出以暂救其急然后以四物汤加升麻人参白术陈皮煎服服后以指探吐吐后再服再吐如此三四次则胎举而小便利矣如不应则是有饮用五苓散加阿胶以清利之四物汤
孕妇小便频数窘澁㸃滴疼痛名曰子淋宜五淋散即黑栀赤茯苓当归白芍黄芩甘草加生地泽㵼车前子滑石木通以清热而利水则小便自通矣

妇人受孕之后仍复行经者名曰激经为血有馀若孕妇无故下血或下黄汁豆汁而腹不痛者谓之胎漏若其胎已伤而下血者其腹必疼孕妇又有尿血一证腹亦不痛然与胎漏之证又不同盖尿血出于溺孔漏血出自人门三者俱下血而各不同治者不可不详辨也

激经无他证相兼者不湏用药其胎壮子大能食其血而经自停若胎漏下血多属血热宜阿胶汤清之其方即四物汤加阿胶黑栀侧栢叶黄芩也或漏下黄汁或如豆汁甚多者其胎乾枯必倚而堕宜用黄耆汤即黄耆二两糯米一合煎服或银苎酒即苎麻根纹银煎酒服若尿血则是膀胱血热宜四物汤加血馀白茅根以凉之

孕妇气血充足形体壮实则胎气安固若冲任二经虚损则胎不成实或因暴怒伤肝房劳伤肾则胎气不固易致不安或受孕之后患生他疾干犯胎气致胎不安者亦有之或因跌扑筑磕从髙坠下以致伤胎堕胎者亦有之然小産堕胎亦自有别五七月已成形象者名为小産三月未成形象者谓之堕胎以上小産堕胎皆出有因若懐胎三五七月无故而胎自堕至下次受孕亦复如是数数堕胎则谓之滑胎多因房劳太过欲火煎熬其胎因而不安不可不慎者也

妊娠胎伤若腹痛不下血者宜用圣愈汤加杜仲续断砂仁安之若下血腹痛者宜用佛手散加阿胶蕲艾杜仲续断白术条芩安之若因母病以致伤胎欲堕者宜十圣散即十全大补汤减茯苓肉桂加续断砂仁若因跌扑筑磕伤胎欲堕者宜芎藭汤调益母丸服之芎藭汤即川芎当归也若暴怒房劳伤肝肾以致胎动不安者宜逍遥散地黄汤治之

妊娠胎堕后血暴下不止面黄唇白者名脱荣宜用独参汤峻补其气以生其血所谓无形能生有形也若恶血瘀滞不行腹脇胀痛者宜于回生丹益母丸酌其虚实缓急相当而用之

凡一应伤胎子死腹中者湏当急下勿使上奔心胸然必验其舌青面赤肚腹胀大腹冷如氷久之口中有秽气出者方可议下然犹必审其人之虚实寒热或宜寒下热下峻下缓下随其宜而施之子死腹中证治

孕妇子死腹中宜下者缓下用佛手散峻下用平胃散加芒消或宜寒下或宜热下湏细细详审而投之盖以産母之虚实或缓或峻不可溷淆轻率以致误也

凡妊娠一切凶危之候欲知母子存亡者当于孕妇面舌之色定之若面赤舌青则其子必死面青舌赤则其母必亡若面舌二者俱见青色口角两邉流涎沫者则子母二命俱不能保也

凡孕妇素有症瘕旧疾或有新病应攻下者但攻其大半馀俟其自消不可尽攻经云有故无殒言药虽峻有病则病受之不能伤胎也攻其大半与病相当又何疑于有妊必不可攻之说耶

妊娠五六个月胎萎不长由于妊母禀赋虚弱若属气血两虚者宜用八珍汤若脾虚胃弱者宜用六君子汤但使饮食强壮俾水榖运化精微则气血日生而胎自长矣

妊娠九月孕妇声音细哑不响谓之子喑非似子哑絶然无语也盖少隂之衇络于舌本九月肾衇飬胎至其时胎盛阻遏其衇不能上至舌本故声音细哑待分娩之后肾衇上通其音自出矣子啼腹内钟鸣证治

孕妇腹内有钟声或婴儿在内啼哭者名曰子啼古书虽载其证然不经见或偶然有之古方用空房中䑕穴土同川黄连煎汤名黄连煎饮之自愈脏燥证治

孕妇无故时时伤悲哀痛象若神灵慿依者名曰脏燥宜用金匮甘麦大枣汤服之其方即甘草小麦大枣三味煎服其效非常也

鬼胎者因其人思想不遂情志相感自身气血凝结而成其腹渐大如懐子形状古云实有鬼神交接其说似属无据妇人石瘕肠覃二证亦俱如懐孕之状由气血凝结而成则可知其必无是理矣肠覃石瘕证治

经云寒气客于肠外与衞气相抟气不得荣因有所系瘕而内着恶气乃起瘜肉乃生始如鸡卵稍以益大如懐子状按之则坚推之则移月事以时下石瘕生于胞中寒气客于子门子门闭塞气不得通恶血当下不下衃以留止日以益大状如懐子月事不以时下皆生于女子可导而下由经文观之二证虽皆如懐子状肠覃气病而血不病故月事以时下石瘕先气病而后血病故月事不来也石瘕宜吴萸汤肠覃宜香棱丸即木香丁香茴香川楝子青皮广茂三棱醋煮麫糊为丸也吴茱萸汤
此言观孕妇与所懐之胎有盛衰之辨也若娠母气血壮盛而胎元弱者胎前必多病若孕妇衰弱而胎元壮实则産后其母必多病若子母俱和平无偏盛偏衰则胎前産后均平安无疾可坦然无忧也

古云胎前无不足産后无有馀此言其常也然胎前虽多有馀之证亦当详察其亦有不足之时産后虽多不足之病亦当详审其每挟有馀之证也欲知産后常多亏损之故于胎前子母盛衰求之可预知也


按
