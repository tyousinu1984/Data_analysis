注
此百会疽又名玉顶发生在巅顶正中属督衇经百会穴由膏粱太过火毒凝结而成初起形如粟米渐肿根大如钱甚则形似葡萄坚硬如铁髙尖红肿焮热疼痛疮根收束憎寒壮热大渴随饮随乾口苦唇焦便秘烦躁衇见洪数者此属气实宜服黄连消毒饮以清毒火外敷冲和膏若漫肿平塌紫暗坚硬臖痛根散恶寒便㵼衇见细数者此属阳虚宜服十全大补汤以温补之外敷回阳玉龙膏若靣赤过烦口乾不渴唇润者此属阳虚浮泛宜服桂附地黄丸引火归源更用生附子饼置两足心涌泉穴各灸五壮以泄其毒初起贴琥珀膏已溃糁黄灵药太乙膏盖贴腐尽再易生肌之药治之若肿连耳项痰如拽锯七日无脓不溃神昏者命必絶矣

此证生于百会穴之前顖门之际亦由督衇经火毒而成初如粟米渐如鷄子坚硬疼痛疮顶塌陷根脚漫肿色暗者属虚若色红肿硬顶尖脓稠者属实速溃者顺迟溃透脑髓者逆其肿溃内外治法俱按百会疽

此疽生于透脑疽侧下由太阳膀胱经湿火而成穴名五处红肿髙起焮热疼痛脓色如苍蜡者属气血俱实顺而易治若紫陷无脓根脚散大者属气血两虚逆而难治初起宜服荆防败毒散汗之次服内疏黄连汤下之将溃服托里透脓汤已溃服托里排脓汤外贴琥珀膏围敷冲和膏其馀内外治法俱按痈疽溃疡门

此证一名顶门疽生于头顶顖门之前属督衇经上星穴由藏府阴阳不调热毒上壅而成色紫坚硬肿痛衇洪大而数者为实衇微细而数者为虚皆属险证若溃烂黒陷六衇散大神昏谵语二便闭结者为逆首尾内外治法俱按百会疽

此证生前额正中者属督衇经或生左右额角者属膀胱经总由火毒而成初起疮顶塌陷乾焦色紫不生大脓者其势重而属险也若红肿髙耸疮根收束者其势轻而属顺也初服荆防败毒散汗之次服仙方活命饮消之将溃气虚者宜服托里透脓汤气实者宜服透脓散外敷冲和膏已溃宜服托里排脓汤外贴琥珀膏其馀内外治法俱按痈疽溃疡门

此证一名勇疽又名脑发疽属足少阳胆经怒火而成生于目小眦之后五分生在太阳穴者无论左右皆可以生初起如粟渐肿疼痛形如伏鼠靣目浮肿七日信脓不溃火毒攻睛腐烂损目若十一日针出黄脓毒从脓解为顺易治若出紫黒血者系气虚不能化毒为逆难治初服仙方活命饮淸解之毒甚宜服内疏黄连汤外敷二味拔毒散其将溃已溃内外治法俱按痈疽肿疡溃疡门溃后避风忌水

此证发于鬓角属手少阳三焦足少阳胆二经由于相火妄动外受风热更因性情急怒欲念火生凝结而成此二经俱属气多血少最难腐溃更兼鬓角肌肉浇薄不宜针灸候其自溃溃后不宜多见脓脓多者过耗血液难敛初起宜服柴胡淸肝汤解之脓成者宜托里消毒散托之外敷二味拔毒散已溃内外治法俱按痈疽溃疡门

此二证左为夭疽右为锐毒俱生耳后一寸三分髙骨之后天者不尽天年谓之夭锐者如锋刄之锐利言毒甚也得此二证愈者甚少初起俱如黍粒渐肿如𤓰坚硬平塌紫暗不泽较诸疮疼痛倍增名虽各异而左右耳后俱属足少阳胆经由谋虑不决郁火凝结而成此处皮肉浇薄气多血少终属险证急当治之迟则热气下入渊液前伤任衇内薰肝肺恶证悉添必致不救若红肿速溃者顺坚硬黑陷者逆如果投方应证亦只十全四五也初宜服柴胡淸肝汤消解之脓将成宜服托里消毒散虚者十全大补汤托补之外俱敷乌龙膏其馀内外治法俱按痈疽肿溃疡门
此证生于耳摺之间无论左右属三焦经风毒兼胆经怒火上炎而成初起如粟渐增肿痛小者如杏大者如桃若红肿有头焮热易溃稠脓者为顺若黑陷坚硬臖痛引脑甚则顶颊肩肘俱痛不热迟溃紫血者为逆初治法同夭疽已溃内外治法俱按痈疽溃疡门又有初起失于托里或误食寒凉则毒不能外发遂攻耳窍脓从耳窍出者名为内溃属虚多服十全大补汤大抵少年得此证者其愈最缓老年得此证者易于成漏

此证生于耳后属三焦经风热相薄而成初如椒粒渐肿若蜂房将腐亦多眼孔焮赤疼痛肿连耳轮盖发者乃痈证之毒甚者也不可听其自溃恐溃迟脓通耳窍当在十一日后剪破疮顶出黄白脓者属吉为顺出紫鲜血者属凶为逆初起俱宜服仙方活命饮消之外敷二味拔毒散其馀内外治法俱按痈疽溃疡门

此证生于耳后初起形如痰核渐增肿势状如伏鼠焮赤疼痛由三焦风火胆经怒气上冲凝结而成但此证暴肿溃速根浅易愈非若痈疽之势大毒甚也初起寒热徃来宜服荆防败毒散汗之发热痛甚者仙方活命饮消之脓成者服透脓散虚者服托里透脓汤溃后外撒红灵药贴太乙膏脓尽换搽生肌玉红膏生肌敛口若遇虚者脓水淸稀或疮口敛迟即服香贝养荣汤补之自敛仙方活命饮
此证由督衇经积热外受风邪凝结而成生在玉枕骨尖微上脑户穴初起如粟麻痒相兼寒热徃来口渴便秘渐增坚硬大者如茄小如鵞卵红活髙肿溃出稠脓者属吉而顺也若紫暗塌陷溃出血水者属凶险也初则俱服神授衞生汤消解之虚者宜服托里消毒散外敷冲和膏其馀内外治法俱按痈疽肿溃疡门

此证属督衇经枕骨之下风府穴由积热外受风邪凝结而成初如粟米焮肿作疼痛引头顶肩项气粗鼻塞渐大如盘如盌红活速溃出稠脓者顺紫暗难溃时津血水者逆初起内外治法按玉枕疽其馀内外治法俱按痈疽肿溃疡门

此证生于督衇经风府穴由阴精枯涸毒火乘之而生初起形如椒粒坚硬紫暗渐肿如横木甚则上至颠顶下至大椎色如竈烟硬若牛唇未脓皮先腐烂时流淸水肌肉氷冷轻者木痛重者毒气将陷全不知疼宜急施桑柴烘法或艾壮灸法以痛为度速服仙方活命饮以舒解其毒七日之后不发长不生大脓者宜服十全大补汤救之投补药不应者难治若初起热如火燎刺痛属阳证速服黄连消毒饮外敷回阳玉龙膏此证若首尾纯见五善之证者属顺见七恶之证者属逆也其馀内外治法俱按痈疽肿溃疡门

此证毛发乾焦成片脱落皮红光亮痒如虫行俗名鬼剃头由毛孔开张邪风乘虚袭入以致风盛燥血不能荣养毛发宜服神应养眞丹以治其本外以海艾汤洗之以治其标若躭延年久宜针砭其光亮之处出紫血毛发庻可复生

此证初生发内延及靣目耳项燥痒日久飞起白屑脱去又生由肌热当风风邪侵入毛孔郁久燥血肌肤失养化成燥证也宜多服祛风换肌丸若肌肤燥裂者用润肌膏擦之甚效

此证头生白痂小者如豆大者如钱俗名钱癣又名肥疮多生小儿头上骚痒难堪却不疼痛日久延漫成片发焦脱落即成秃疮又名癞头疮由胃经积热生风而成宜用防风通圣散料醇酒浸焙为细末每服一钱或二钱量其壮弱用之食后白滚汤调下服至头上多汗为验初起肥疮宜擦肥油膏用久则效己成秃疮者先宜艾叶鸽粪煎汤洗浄疮痂再用猪肉汤洗之随擦踯躅花油以杀虫散风虫死则痒止风散则发生血潮则肌肤润久擦甚效

此证多生小儿头上俗名貉㺁未破如曲蟮拱头破后形似蝼蛄串穴有因胎中受毒者其疮肿势虽小而根则坚硬溃破虽出脓水而坚硬不退疮口收敛越时复发本毒未罢他处又生甚属纒绵难敛宜用三品一条枪揷于孔内化尽坚硬衣膜换撒生肌散贴玉红膏以收敛之不致再发也亦有暑热成毒者大如梅李相联三五枚溃破脓出其口不敛日久头皮串空亦如蝼蛄串穴之状宜贴绀珠膏拔尽脓毒将所串之空皮剪通使无藏脓之处用米泔水日洗一次乾撒生肌散贴万应膏甚效有因疮口开张日久风邪袭入以致疮口周围作痒抓破津水相延成片形类黄水疮者宜用败铜散搽之忌鱼腥发物

此证生项后发际形如黍豆顶白肉赤坚硬痛如锥刺痒如火燎破津脓水亦有浸滛发内者此由内郁湿热外兼受风相搏而成也初宜绀珠丹汗之次用酒制防风通圣散清解之外搽黄连膏效惟胖人项后发际肉厚而多摺纹其发反刺疮内因循日久不瘥又兼受风寒凝结形如卧𤓰破烂津水时破时敛俗名谓之肉龟经年不愈亦无伤害常用琥珀膏贴之可稍轻也

此证畏寒恶风其痛走注不定得暖少减者风痛也寒热口苦大渴二便秘不眠者火痛也手足厥冷靣青唇白气逆不渴小水白者寒痛也身重肢酸胸烦作呕口吐痰沫者痰痛也以上四证旧有古方羌活冲和汤倍川芎加菊花随经形证加引治之倘若因循失治风攻眉棱酸痛眼皮跳动渐攻睛珠起蓝云遮睛多致损目若只眉棱酸痛以碧云散常吸之甚效

此二证发于颧骨尖处属小肠经不论左右初小渐大如榴发阳分者由风热而生初起焮红浮肿疼痛七日卽溃名为颧疡毒轻根浅易愈发阴分者由积热而生色紫漫肿坚硬麻木疼痛三七方溃名为颧疽毒甚根深难愈疡证初宜仙方活命饮疽证初宜内疏黄连汤或麦灵丹其馀内外治法俱按痈疽肿疡溃疡门

此证生在颧骨之间属阳明胃经不论左右初如粟米黄色小疱次如赤豆顶凹坚硬按似疔头麻痒疼痛多因过食炙煿药酒以致胃经积火成毒而生初宜蟾酥丸或麦灵丹汗之次服黄连消毒饮淸之外治法同疔门凡疔皆属迅速之证初觉卽当急治迟则毒火攻心令人昏愦谵语恶证悉添多致不救

此证生靣上颊车骨间初生一个渐发数枚形如赤豆色红焮痛坚硬似疔时津黄水由风热客于阳明上攻而成初宜服荆防败毒散汗之若胃火盛则唇焦口渴便燥者卽服凉膈散下之外以淸凉消毒散敷之卽愈

此证生于靣上初发靣目浮肿痒若虫行肌肤乾燥时起白屑次后极痒抓破热湿盛者津黄水风燥盛者津血痛楚难堪由平素血燥过食辛辣厚味以致阳明胃经湿热受风而成痒甚者宜服消风散痛甚者宜服黄连消毒饮外抹摩风膏缓缓取效

此证一名髭发一名含腮疮生于两腮肌肉不着骨之处无论左右总发端于阳明胃热也初起焮痛寒热徃来若髙肿色红焮热者系胃经风热所发若平肿色淡不鲜者由胃经湿热所生始则俱以柴胡葛根汤表之若口渴便秘宜四顺淸凉饮解之表里证俱解肿痛仍作者势必成脓宜托里消毒散托之脓熟者针之体虚者宜平补之其馀治法按痈疽溃疡门此证初起若过服凉药令毒攻喉者险

此证生于耳下颊车骨间由阳明胃经积热而生始发如粟色红渐大如榴初起宜犀角升麻汤淸解之若失治或过敷寒药以致肌冷凝结坚硬难消难溃者宜升阳散火汤宣发之将溃宜托里消毒散脓熟针之脓出肿退疮口易敛者则愈或牙关𦂳急不开或旁肿不消脓水淸稀因而成漏复被寒侵疮孔致生多骨经年纒绵难愈者服桂附地黄丸外用豆豉餠垫灸艾壮初用九壮以知热痒为止每日灸之以朽骨脱出脓渐少而肌渐平为度兼用红升丹捻入疮口内万应膏盖贴每日一易患者当愼起居戒腥发等物渐渐收功犀角升麻汤

此证一名牙义发一名穿腮发乃手少阳三焦足阳明胃二经风火也起于耳前连及腮颊筋骨隐痛日久腐溃腮之里外筋骨仍然漫肿硬痛牙关拘急皆由邪风深袭筋骨故也此证属在筋骨阴分故初起肿硬难消溃后疮口难合多致不救初起热不盛者内宜服淸阳散火汤外以淸胃散擦牙眞君妙贴散敷腮如初起发表之后人壮火盛者用皂刺大黄甘草节白芷僵蚕下之后减大黄加生石膏以淸之然亦不可过用寒凉之药恐其凝结也有硬肿日久失治不能尽消者脓势将成宜用中和汤托之已溃按痈疽溃疡门治法亦有过服寒凉以致肌肉坚凝腐臭非理中汤佐以附子不能回阳非僵蚕不能搜风如法治之诸证俱减惟牙关拘急不开宜用生姜片垫灸颊车穴二七壮其穴在耳垂下五分陷中处每日灸之兼用针刺口内牙尽处出血其牙关卽开若寒热不退形焦体削痰盛不食或口内腐烂甚则穿腮落齿者俱为逆证当腐烂之初治法卽同牙疳亦不过稍尽人事耳

此证又名汗毒发于颐颔之间属足阳明胃经初起身发寒热肿如结核微热微痛渐肿如桃如李疼痛倍增由伤寒发汗未尽或疹形未透壅积而成初起宜荆防败毒散汗之外以二味拔毒散敷之即消如消之不应者肿痛日増势必溃脓宜服托里透脓汤溃后按痈疽溃疡门治法若此证失于调治或误投寒凉尅伐之药毒必内陷肿至咽喉痰涌气堵汤水难咽者逆

此证初起状类伤寒憎寒发热令人恍惚不寜肢体酸疼或兼咽痛一二日间发于项腮颔颐作肿无头渐渐焮赤疼痛或似结核有根漫肿色赤俱由感冒四时不正邪气客于经络酿结而成非发于病后之颐毒也惟在医者精察疮色辨别虚实治法须宜疏解不可骤用寒凉致毒不外发而内攻咽喉者险矣初服荆防败毒散汗之其肿不消者宜服连翘消毒饮肿仍不消脓势将成壮者宜服透脓散弱者宜服托里透脓汤外敷二味拔毒散脓熟针之溃按痈疽溃疡门治法

此疽亦名眉发生于眉棱无论左右俱属足太阳膀胱手太阳小肠足厥隂肝足少阳胆四经积热所致形长如𤓰疼痛引脑二目合肿坚硬色赤按之有根六日内刺之得脓则吉无脓则险甚则十四日不溃烦闷呕逆不食者凶初宜服仙方活命饮次服托里透脓汤速溃为妙迟则恐攻眼损睛矣其馀内外治法按痈疽溃疡门

此证生于两眉中间疽名曰印堂疽毒初起色暗根平肿硬疼痛至二十一日腐溃出稠脓者顺无脓黒陷者逆疡名曰靣风毒疡毒初起色赤浮肿焮痛易治七日溃脓若色黒木痛麻痒太过根硬如铁钉之状寒热并作即眉心疔也俱由督衇经风热壅结气滞所成疽疡二证俱按百㑹疽眉心疔治法同疔

此证生于水沟穴即人中是也属督衇经形如赤豆势小根深坚硬木痛色紫顶焦寒热交作不时麻痒由上焦风热攻于督衇而成宜按疔门急速治之迟则毒气内攻令人烦闷恶心乾呕神乱昏愦腮项俱肿多致不救

此毒一名颏痈肿痛焮赤速溃易治一名承浆疽坚硬痛肿迟溃难治若根深形小似豆麻痒痛甚恶寒发热心烦作呕者疔也当从疔治皆由过食炙煿以致胃肾二经积热上攻任衇而成痈疽二证初起宜服仙方活命饮加升麻桔梗消之若便秘唇焦大渴者宜内疏黄连汤淸之其馀内外治法俱按痈疽肿疡溃疡门初起麻痒如疔治法按疔门

此证生于下颏俗名羊胡子疮初生小者如粟大者如豆色红热痒㣲痛破津黄水形类黄水疮浸滛成片但疙●如攅由脾胃湿热而成宜服芩连平胃汤外搽碧玉散即效

此证生于靣上其色淡黄碎㸃无数由火郁于孙络之血分风邪外搏发为雀斑宜常服犀角升麻丸并治一切粉刺酒刺䵟𪒟靥子等证外用时珍正容散早晩洗之以泽其肌久久自愈亦有水亏火滞而生雀斑者宜服六味地黄丸

此证生于面部形如霉㸃小者如黍大者如豆比皮肤髙起一线有自㓜生者亦有中年生者由孙络之血滞于衞分阳气束结而成宜用线针挑破以水晶膏㸃之三四日结痂其痣自落用贝叶膏贴之兼戒酱醋愈后无痕

此证一名黧黑斑初起色如尘垢日久黑似煤形枯暗不泽大小不一小者如粟粒赤豆大者似莲子芡实或长或斜或圆与皮肤相平由忧思抑郁血弱不华火燥结滞而生于靣上妇女多有之宜以玉容散早晩洗之常用美玉磨之久久渐退而愈戒忧思劳伤忌动火之物


按
