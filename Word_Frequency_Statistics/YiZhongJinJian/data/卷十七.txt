注
仲景伤寒论篇篇可法但成于汉末传写多讹错简亦复不少如论中下利呕逆用十枣汤峻剂攻之阳重衂血以麻黄汤发之发汗病解反恶寒病解之中多一不字心下痞按之濡濡字之上少一不字之类诸家遵经注解不得不穿凿附㑹致令千古不可多得之书不能传信于世良可惜也今加正误一一列明每条凡小字傍右者原文也傍左者改正之文也居中者原文所有或移上或移下或他处移入及原文所无而补之者也字上加□删去者也尤有整节舛谬者三十五条证不与衇符药不与病合虽有是方世无其病即有其病难用是药承讹袭谬无济实用然其中尚有可采之句所以各篇不动经文强加注释复録原文附于卷末以志阙疑云


按
桂枝汤方原文有去皮二字夫桂枝气味辛甘全在于皮若去皮是枯木矣如何有解肌发汗之功耶当删之后仿此

脸字当是睑字睑眼弦也作脸字非当改之太阳中风
下利之下字当是不字若是下字岂有上呕下利而用十枣汤峻剂攻之之理乎惟其大便不利痞鞕满痛始属里病小便不利呕逆短气始属饮病乃可峻攻发作之作字当是热字始与太阳阳邪热饮之义相合若无热汗出乃少隂隂邪寒饮真武汤证也且作字与上下句文义皆不相属当改之太阳病下之其衇
衇促当是衇浮始与不结胸为欲解之文义相属衇浮当是衇促始与论中结胸胸满同义衇𦂳当是衇细数衇细数当是衇𦂳始同论中二经本衇衇浮滑当是衇数滑浮滑是论中白虎汤证之衇数滑是论中下脓血之衇均当改之

四曰复下之之之字当是利字上文利未止岂有复下之理乎当改之

微恶寒之上当有汗出二字若无汗出二字乃表未解也无加附子之理当补之

数则为虚句衍文也当删之寒实结胸无热证者与三物
发汗病不解之不字衍文也发汗病不解则当恶寒何谓反恶寒病解恶寒始可谓虚当删之

身体疼痛之下当有下利清榖四字若无此四字则当温其里之文竟无着落矣未有表病而温里之理也阅后太隂篇中云伤寒医下之续得下利清榖不止身痛者急当救里四逆汤其义益明遵经补之

伤寒之下当有若汗二字盖汗较吐下伤津液为多也时时恶风当是时汗恶风若非汗字则时时恶风是表不解白虎汤在所禁也论中谓发热无汗表不解者不可与白虎汤渴欲饮水无表证者白虎加人参汤主之细玩经文自知当补之改之发汗已衇浮数小便不利烦渴者五苓散主之衇浮数之下当有小便不利四字若无此四字则为阳明内热口燥之烦渴是白虎汤证也惟其小便不利而烦渴斯为太阳水热瘀结之烦渴始属五苓散证若非小便不利而用五苓散则犯重竭津液之禁矣况太阳上篇类此证者数条惟水入即吐一条乃水不下行故无小便不利之文馀皆有小便不利四字今此四字必是传写之遗当补之

去桂当是去芍药此方去桂将何以治仍头项痛发热无汗之表乎细玩其服此汤曰馀依桂枝汤法煎服其义自见服桂枝汤已温覆令一时许通身漐漐微似有汗此服桂枝汤法也若去桂则是白芍甘草茯苓白术并无辛甘走荣衞之品而曰馀依桂枝汤法无所谓也且论中衇促胸满汗出恶寒者用桂枝去芍药加附子汤主之去芍药者为胸满也今证虽稍异而满则同其为去芍药可知当改之

栀子乾姜汤当是栀子豉汤栀子豉汤当是栀子乾姜汤断无烦热用乾姜结痛用香豉之理当移之

张兼善曰麻黄汤主之五字不应在阳气重之下岂有衂乃解之后而用麻黄汤之理乎服药已之上并无所服何药之文将此五字移于其上文义始合当移之

若头痛之若字当是苦字苦头痛方为必衂证若是若字则凡头痛皆能致衂矣当改之

按之濡当是按之不濡若按之濡乃虚痞也补之不暇岂有用大黄泻之之理乎当补之

小青龙汤主之六字当在发热不渴之下始与服汤已渴者之文义相属岂有寒去欲解而更服小青龙汤之理乎当移之

自汗是阳明证盗汗乃少阳证盗汗应是自汗当改之

汗出多之下当有发热二字若无此二字衇迟汗出多微恶寒乃表阳虚桂枝附子汤证也岂有用桂枝汤发汗之理乎当补之

里有寒之寒字当是热字若是寒字非白虎汤证也当改之

衇弦者生之弦字当是滑字弦为隂负之衇岂有必生之理惟滑衇为阳始有生理况滑者通也涩者塞也凡物之理未有不以通为生而塞为死者当改之

但以法救之五字当是若小便不利五字方与上文小便数及下文渴者之义相属此条病势不急救之之文殊觉无谓昔王三阳亦云此处五苓散难用不然经文渴者之下当有缺文当改之栀子蘖皮汤方

此方之甘草当是茵蔯蒿必传写之误也太阳病当恶寒发热今自汗出不恶寒发热闗上衇细数者以医吐之过也一二日吐之者腹中饥口不能食三四日吐之者不喜糜粥欲食冷食五六日吐之者朝食暮吐以医吐之所致此为小逆

欲食冷食之下当有五六日吐之者六字若无此一句则不喜糜粥欲食冷食与朝食暮吐之文不相聮属且以上文一二日三四日之文细玩之则可知必有五六日吐之一句由浅及深之义也当补之

令汗大出四字当是衍文宜删之阳明病讝语有潮热反不能食者胃中必有燥屎五六枚也宜大承气汤下之若能食者但鞕耳

宜大承气汤下之句应在必有燥屎五六枚之下始合若但便鞕即用大承气汤下之殊失仲景慎重悞下之㫖当移之

续浮之浮字当是弦字始与小柴胡汤法之衇相合若是浮字则上之浮既宜小柴胡汤而下之浮又用麻黄汤不自相矛盾耶当改之

必吐下不止之下字衍文也当删之

食榖者哕四字衍文也食榖呕者有之从无食榖哕者之证当删之

衇细当是衇沉细观本条下文衇沉亦在里也之亦字自知当补之衇虽沉𦂳之𦂳字当是细字观本条上文并无𦂳字如何说衇虽沉𦂳此虽字又何所谓耶当改之

下利之下字当是不字若是下字岂有上吐下利而犹以大柴胡汤下之者乎当改之

许叔微曰大柴胡汤一方无大黄一方有大黄盖大黄荡涤藴热伤寒中要药王叔和云若不用大黄恐不名大柴胡汤且仲景曰下之则愈若无大黄将何以下心下之急乎当从叔和为是宜补之太阳病过经十馀日心中
王肯堂曰温温当是嗢嗢又云以呕下疑有阙文当改之

呉人驹曰自利益甚四字当在必胸下结鞕之下若在吐食不下之下则是已吐食不下而自利益甚矣仲景复曰若下之无所谓也从而移之伤寒本自寒
经论中并无寒下之病亦无寒下之文玩本条下文寒格更逆吐下可知寒下之下字当是格字文义始属注家皆释胃寒下利不但文义不属且与芩连之药不合当改之

温温当是嗢嗢嗢嗢者乃吐饮之状也当改之厥隂篇正误

厥而心下悸者之下当有以饮水多四字若无此四字乃隂盛之厥悸非停水之厥悸矣何以即知是水而曰宜先治水耶当补之

此为藏寒之此字当是非字若是此字即是藏厥与辨蚘厥之义不属当改之

结胸二字当是大便二字不结胸腹濡衇虚复厥皆无可下之理今曰不可下何所谓也当改之伤寒始发热六日厥反九日而利凡厥利者当不能食今反能食者恐为除中食以索饼
不发热者之不字当是若字若是不字即是除中何以下接恐暴热来出而复去之文耶当改之伤寒衇迟六七日厥而下利而反与黄芩汤彻其热衇迟为寒今与黄芩汤复除其热腹中应冷当不能食今反能食此名除中必死

伤寒衇迟六七日之下当有厥而下利四字若无此四字则非除中证也况有此四字始与下文反与黄芩汤之义相属当补之

浮大上之上字当是弦字始合论中三阳合病之衇若是上字则经论中从无两寸衇主三阳病之理当改之

熏之二字当是以汗二字始与上下文义相属当改之

衇沉当是衇沉弦若是沉是寒实在胸当吐之证也惟衇沉弦方与上文之义相属始可与小柴胡汤当改之

八九日心下痞鞕脇下痛气上冲咽喉三句与上下文义不属注家皆因有此三句不得不支离蔓衍牵强解释每见此病总因汗出过多大伤津液而成当用补气补血益筋壮骨之药经年始愈此三句必是错简当删之

三弱字当俱是数字若是弱字热从何有不但文义不属论中并无此说当改之

伤寒所致四字甚无所谓当删之

反恶寒之反字衍文也刚痉证应恶寒非反也当删之

利止亡血如何用大热补药利止应是利不止亡血应是亡阳当改之

尺中㣲字当是大字若是微字断无可下之理当改之

衇来头小本大当是衇来大去小上微头小者当是上微小者为隂盛下微本大者当是下微小者为阳盛始与上下之义相属当改之补之

名曰沉之沉字应是强字玩下文可知当改之寸口衇缓而迟缓则阳气长其色鲜其顔光其声啇毛髪长迟则隂气盛骨髓生血满肌肉𦂳
薄鲜鞕三字不成句应是衍文当删之北方肾衇其形何似师曰肾者水也名曰少隂其衇沉滑是肾衇也肾病自得沉滑而濡者愈也

东南西方皆有其文惟缺北方仿经文补之问曰翕奄沉名曰滑何谓也师曰沉为纯阴翕为正阳隂阳和合故令衇滑闗尺自平阳明衇微沉食饮自可少隂衇微滑
滑者紧之浮名也此为隂实二句与上下之义不属当是错简

阳衇浮其衇浮之二浮字当是濡字若是浮字则与衞气衰汗出如流珠之义不属其衇沉之沉字当是弱字若是沉字则与血虚荣气微之义不属当改之

不和应是自和若不和如何言愈当改之辨衇法正误

衇按之来缓时一止复动至名曰结隂也数语文义不顺且前论促结之衇已明衍文也当删之隂阳相抟名曰动阳动则
阳动则汗出二字当是发热二字隂动则发热二字当是汗出二字阳加于阳岂有汗出之理素问曰阳加于隂谓之汗遵经移之

紧去入安之入字当是人字人安谓不吐利也此为晚发水停故也二句与上下文义不属应是衍文当改之删之

数为虚之虚字应是热字风为热虚为寒二句应是衍文风虚相搏之虚字亦应是热字当改之寸口诸微亡阳诸濡
诸濡亡血当是诸濡衞虚诸弱发热当是诸弱荣虚濡浮而无力候阳虚也岂有亡血之理弱沉而无力候隂虚也岂止发热而已当改之

又阴衇迟涩故知血亡也二句与上文义不属衍文也当删之

条末心内饥饥而虚满不能食句此是论脾胃不闗荣衞故弱者衞气微当是阳气微迟者荣中寒当是脾中寒上下文义始属荣为血岂有血寒发热之理衞为气气微者皆不成文今悉易之当是阳气微脾中寒者心内饥阅下条言胃气有馀自知当改之

若衇浮大者气实血虚也二句与上下文义不属当删之少隂衇弦而浮岂可谓如经乎当改沉滑二字

水榖不化之化字当是入字若是化字是能食也何名曰格食不得入当是不得小便若有小便是水道通也何名曰关悉改之

隂肿大而虚之虚字应改痛字细玩自知太阳上篇存疑

风池穴在颞顬后颞顬脑空穴也后者谓侠玉枕傍骨下髪际内大筋外陷中按之引耳中是也足少阳阳维之㑹宜刺三分肌肉厚者可五分留七呼禁灸风府一穴在项髪际上一寸大筋内宛宛中疾言其肉立起言休立下是其穴也督衇阳维之会宜刺三分肌肉薄者只二分候病人呼气即出禁灸太阳之邪刺足少阳督衇者何也盖以风府在头部中行风池在第三行太阳在第二行则风池风府实侠太阳经而行者也况二穴皆为阳维之㑹阳维者谓诸阳之总也刺之诸阳之气得泄何患太阳之邪不去哉

仲景云针足阳明成注未明指其穴考之龎氏总病论云补足阳明上三里穴推其意得补则经气实而不传殊不知仲景之意针足阳明为迎而夺之以泄其经之热使热邪得泄不至再传他经故云愈也龎氏不明用针之理以泄为补恐误矣又考张氏纉论云刺足阳明冲阳穴冲阳者即仲景所谓趺阳衇也有诊法而不言刺张氏之言实本史氏伤寒论注不足法也三里二穴在膝眼下三寸胻骨外廉两筋间宛宛中坐而竖膝低跗取之极重按之则跗上动衇即止是其穴也可刺五分留七呼

图经云期门二穴在不容傍一寸五分乳直下第二肋骨端近腹处是其穴也第二肋者从下数至第二肋也肋骨端者在软肋骨末之端也刺四分肥人量之

图经云督衇大椎穴在第一椎上陷中可刺五分留三呼泄五吸肺俞二穴在第三椎下两傍相去各一寸五分可刺三分留七呼得气即泄肥人可刺五分肝俞二穴在第九椎下两傍相去各一寸五分可刺三分留六呼仲景太阳少阳并病乃合邪也故刺大椎肺俞肝俞亦合泄之法也

当灸之仲景未言灸何穴常器之云当是足太阳鬲闗二穴专灸背恶寒其穴在第七椎下两傍相去各三寸陷中正坐取之可灸五壮盖以太阳为少隂之表故外灸鬲闗以温其表内用附子以温其里也

灸少隂七壮仲景未言灸何穴常噐之云当灸少隂太溪二穴经曰肾之原出于太溪其穴在内踝后跟骨动衇陷中

可刺仲景未言可刺何穴常器之云可刺足少隂幽门交信郭雍曰可灸考幽门二穴在鸠尾下一寸巨阙两傍各五分陷者中治泻利脓血刺五分灸五壮交信二穴在内踝上二寸少隂前太隂后亷筋骨间治泻利赤白刺四分留五呼灸三壮两说皆是

灸之仲景未言当灸何穴常器之云灸太冲郭雍云灸太溪此穴皆不治呕而汗出里急下利惟幽门主治乾哕呕吐里急下利亦当灸幽门为是

灸厥隂仲景未言当灸何穴常器之云可灸太冲以太冲二穴为足厥隂之所注凡病诊太冲衇可决人之生死其穴在足大指本节后二寸跗间陷者中动衇应手是其穴也灸三壮

可灸之仲景未言当灸何穴常器之云太冲穴前条手足厥逆灸太冲此条亦手足厥逆亦当灸太冲

