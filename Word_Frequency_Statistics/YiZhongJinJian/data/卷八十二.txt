注
手少隂心经之衇起于心中出属心系由心系下膈络小肠其经之支者从心系上行侠咽系目之系其经之直者复从心系退上通肺行手太隂肺心主之后下出行腋下极泉穴也从极泉穴循臑内后㢘青灵穴也从青灵穴下肘内循臂内后㢘少海穴也从少海穴抵掌后鋭骨之端灵道通里隂郄神门等穴也从神门穴入掌内后㢘少府穴也从少府穴循小指之内出其端少冲穴而终以交于手太阳小肠经也

极泉穴在腋下臂内筋间动衇引胸中是其穴也○从极泉下行至肘在肘上三寸伸肘举臂取之青灵穴也○从青灵下行肘内廉节后大骨外上去肘端五分肘内横纹头屈肘向头取之少海穴也○从少海下行掌后一寸五分灵道穴也○从灵道下行五分循腕侧外腕后一寸陷中通里穴也○从通里内行五分掌后衇中腕后五分隂郄穴也○从隂郄行掌后鋭骨端陷中神门穴也○从神门行手小指本节末外侧骨缝陷中少府穴也○从少府行小指内中行去爪甲角如韭叶少冲穴也

手太阳小肠之衇从小指内侧少隂之衇少冲穴循小指之端少泽穴起循手外侧前谷后溪穴从后溪上腕至腕骨穴从腕骨出踝中入阳谷养老穴也从养老直上循臂骨下亷支正穴也从支正出肘内侧两筋间小海穴也从小海上循臑外后亷出肩觧肩贞穴绕肩胛臑俞穴上肩天宗穴也从天宗循行秉风曲垣等穴从肩中俞入缺盆穴散而内行络心循咽下膈抵胃属小肠之分其支者从缺盆循颈入天忩天容穴上颊颧髎穴至目鋭眦却入耳中聚于听宫穴也其别支从颊上䪼抵鼻至目内眦以交于足太阳经

少泽穴在手小指外侧端去爪甲角一分陷中是其穴也○从少泽上行手小指外侧夲节前陷中前谷穴也○从前谷上行手小指本节后外侧横纹尖上䧟中仰手握拳取之后溪穴也○从后溪上行手掌外侧腕前起骨下罅缝陷中腕骨穴也○从腕骨上行手掌外侧腕下鋭骨下陷中阳谷穴也○从阳谷上行手下鋭骨上一空腕后一寸许陷中养老穴也○从养老上行外廉四寸支正穴也○从支正上行肘外大骨外去肘端五分陷中屈手向头取之小海穴也○从小海上行肩曲𩨹骨下大骨傍两骨觧间肩端后陷中肩贞穴也○从肩贞上行肩端臑上肩骨下𩨹骨上㢘陷中举臂取之臑俞穴也○从臑俞上行肩骨下陷中天宗穴也○从天宗上行肩上小髃骨举臂有空秉风穴也○从秉风上行肩中央曲𩨹陷中按之应手痛曲垣穴也○从曲垣上行肩𩨹上㢘去脊傍开三寸陷中肩外俞穴也○从肩外俞上行肩𩨹内㢘去脊督衇之大椎穴傍开二寸陷中肩中俞穴也○从肩中俞上行颈大筋前曲颊下动衇应手陷中天忩穴也○从天忩上行耳下曲颊后天容穴也○从天容上行面頄骨下廉鋭骨端陷中颧髎穴也○从颧髎上行耳中之珠聼宫穴也

足太阳之衇起目内眦睛明穴从睛明循行攅竹曲差五䖏上额交颠入承光穴从承光循行通天穴其支者从颠至耳上角交于足少阳之经其直者从通天入络于大杼穴从大杼循行肩髆内风门穴从风门循行肺俞穴挟脊抵腰中厥隂俞穴从厥隂俞穴循行心俞鬲俞肝俞胆俞脾俞胃俞三焦俞入循膂络肾从肾俞穴循行气海俞从腰中下挟脊大肠俞穴从大肠俞循行关元俞膀胱俞中膂俞白环俞等穴别行上髎次髎中髎下髎等穴其支者又复上肩膊内从附分穴循行贯胛魄户穴从魄户循行挟脊内膏肓神堂譩嘻鬲闗魂门阳纲意舍胃仓育门志室胞肓等穴过髀枢秩邉穴从秩邉穴循髀外从后㢘承扶浮阳委阳穴下合膕中委中穴从委中循行合阳穴从合阳下贯腨内承筋穴从承筋循行承山飞阳附阳等穴从附阳穴循行出外踝之后昆仑穴从昆仑穴循行仆参申衇金门等穴循京骨即本经之京骨穴也从京骨循行束骨通谷穴至小指外侧至隂穴而终以交于足之少隂经也

睛明穴在目内眦外一分宛宛中是其穴也○从睛明上行眉头陷者中攅竹穴也○从攅竹上行髪际间侠督衇之神庭穴傍开一寸五分正头取之曲差穴也○従曲差后行五分侠督衇之上星傍开一寸五分五䖏穴也○従五䖏后行一寸五分承光穴也○从承光后行一寸五分侠督衇之百㑹穴傍开一寸五分通天穴也○従通天后行一寸五分络却穴也○従络却后行一寸五分玉枕穴也○从玉枕侠项后大筋外㢘下行髪际陷中天柱穴也○从天柱下行以项后第一椎下两旁相去脊中各二寸陷中正坐取之大杼穴也○从大杼下行二椎下两旁各去脊中二寸正坐取之风门穴也○従风门行三椎下去脊中各二寸又以手搭背左取右右取左当中指末是穴之䖏正坐取之肺俞穴也○従肺俞行四椎下去脊中二寸正坐取之厥隂俞穴也○従厥隂俞行五椎下去脊中二寸正坐取之心俞穴也○从心俞行六椎下去脊中二寸正坐取之督俞穴也○从督俞行七椎下去脊中二寸正坐取之膈俞穴也○従膈俞行九椎下去脊中二寸正坐取之胆俞穴也○从胆俞行十一椎下去脊中二寸正坐取之脾俞穴也○从脾俞行十二椎下去脊中二寸正坐取之胃俞穴也○从胃俞行十三椎下去脊中二寸正坐取之三焦俞穴也○从三焦俞行十四椎下与脐平去脊中二寸正坐取之肾俞穴也○从肾俞行十五椎下去脊中二寸正坐取之气海俞穴也○从气海俞行十六椎下去脊中二寸伏而取之大肠俞穴也○从大肠俞行十七椎下去脊中二寸伏而取之闗元俞穴也○従闗元俞行十八椎下去脊中二寸伏而取之小肠俞穴也○从小肠俞行十九椎下去脊中二寸伏而取之膀胱俞穴也○从膀胱俞行二十椎下去脊中二寸侠脊胂起肉间伏而取之中膂俞穴也○従中膂俞行二十椎下去脊中二寸伏而取之白环俞穴也○従白环俞行腰髁骨下一寸侠脊两旁第一空陷中上髎穴也○从上髎行侠脊旁第二空陷中次髎穴也○従次髎行侠脊旁第三空陷中中髎穴也○从中髎行侠脊旁第四空陷中下髎穴也○从下髎行隂尾尻骨两旁五分许㑹阳穴也○自大杼别衇其支者从肩膊内循行第二椎下附项内廉两傍相去脊中各三寸半正坐取之附分穴也○从附分下行第三椎下去脊中各三寸半正坐取之魄戸穴也○从魄戸下行第四椎下五椎上此穴居中去脊中各三寸半正坐曲脊取之膏肓穴也如取其穴先令病人正坐曲脊伸两手以臂著膝前令正直手大指与膝头齐以物支肘勿令臂动乃从胛骨上角摸索至胛骨下头其间当有四肋三间依胛骨之际相去骨际如容侧指许按其中一间空䖏自觉牵引肩是其穴也○従膏肓下行第五椎下去脊中各三寸半陷中正坐取之神堂穴也○从神堂下行第六椎下去脊中各三寸半正坐取之譩嘻穴也以手重按病人呼譩嘻是其穴䖏盖因其痛也○従譩嘻下行第七椎下去脊中各三寸半陷中正坐开肩取之膈闗穴也○从膈闗下行第九椎下相去脊中各三寸半陷中正坐取之魂门穴也○従魂门下行第十椎下去脊中三寸半陷中正坐取之阳纲穴也○从阳纲下行第十一椎下去脊中三寸半正坐取之意舍穴也○从意舍下行第十椎下去脊中各三寸半正坐取之胃仓穴也○从胃仓下行第十三椎下去脊中各三寸半正坐取之育门穴也○従育门下行第十四椎下去脊中各三寸半陷中正坐取之志室穴也○従志室下行第十九椎下去脊中各三寸半伏而取之胞肓穴也○从胞肓下行第二十一椎下去脊中各三寸半陷中伏而取之秩邉穴也○从秩邉下行在尻臀下隂股上约纹中承扶穴也○从殷门外循斜上一寸屈膝得之浮郄穴也故在委阳穴上一寸也○从浮郄下行仍在承扶穴下六寸屈伸取之委阳穴也而与㑹阳下合膕中也○从委阳下行膕中央约纹动衇陷中令人仰颏至地伏卧取之委中穴也○从委中下行膝膕约纹下三寸合阳穴也○従合阳下行腨肠中央陷中脚跟上七寸承筋穴也○从承筋下行腿肚下尖分肉间陷中承山穴也○从承山斜行足外踝后上七寸陷中飞阳穴也○从飞阳下行足外踝上三寸筋骨之间附阳穴也○従附阳下行足外踝后五分跟骨上陷中细动衇应手昆仑穴也○从昆仑下行足跟骨下陷中拱足取之仆参穴也○从仆参行足外踝下五分陷中容爪甲许白肉际申衇穴也○从申衇下行一寸金门穴也○从金门行足外侧大骨下赤白肉际陷中京骨穴也按而得之小指夲节后大骨名京骨其穴在骨下○从京骨行足小指外侧夲节后陷中赤白肉际束骨穴也○从束骨行足小指外侧夲节前陷中通谷穴也○従通谷行足小指外侧去爪甲角如韭叶至隂穴也

手厥隂心包络之衇起于胸中出而外行天池穴属心包络之经也内行下膈歴络三焦者散布于腹之上中下也其支者循胸中出腋下三寸即天池穴䖏也从天池循臑内至天泉从天泉穴行手太隂手少隂两衇之间入肘内曲泽穴下臂行两筋之间郄门间使内闗大陵四穴入掌中劳宫穴从劳宫循中指出其端中冲穴也其夲支之别支别行掌中循小指次指之端以交于手少阳三焦经也

天池穴在乳傍一二寸许直腋下行三寸脇之撅起肋骨间是其穴也○从天池穴斜上绕腋循臂内㢘下行二寸举臂取之天泉穴也○从天泉穴下行肘内㢘大筋内侧横纹头下陷中动衇曲泽穴也○从曲泽穴下行掌后去腕五寸郄门穴也○从郄门穴下行掌后去腕三寸两筋间陷中间使穴也○従间使穴下行掌后去腕二寸两筋间内闗穴也○从内闗穴下行掌后骨下横纹中两筋间陷中大陵穴也○从大陵穴下行掌中央动衇屈无名指取之劳宫穴也○从劳宫穴下行手中指之端去爪甲角如韭叶许陷中中冲穴也


按
