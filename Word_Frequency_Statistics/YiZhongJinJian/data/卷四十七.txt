注
妊娠月足临産腹内如觉动转疼痛湏要安详莫自慌乱舒体仰卧时时缓歩使儿身转正静以待之至其生育之时自然顺生不用忙也

産室之内四时俱要寒温适中若太热太寒均不相宜夏月必湏清凉勿令炎热致産母中暑晕迷倘有其事不妨少与凉水以觧之冬月必湏温暖勿令寒冷以致血凝难産当多备火炉使産母腰背下身就火烘之此临産之家及医人皆当知之者也

临産之家必用收生婆湏预先择老成歴练明白经事之人无故切勿令其先使手法如试水探浆等事但嘱令寛心宁耐以待生时可也

産房之内不可多人人多则语声喧哗産母之心必惊惊则心气虚怯至産时多致困乏号曰惊生有如此者湏急急摒出只畱服役一二人使寂静而无嘈杂之声则母心始安安则其胎亦宁静矣试胎弄胎

妊娠八九个月时或腹中痛痛定仍然如常者此名试胎宜养血以安其胎若月数已足腹痛或作或止腰不痛者此名弄胎不宜轻动二者均非正産之时切勿躁扰疑惑惟宜宁静以待其时坐草

凡産妇坐草最要及时不可太早若儿身未顺宁可迟迟寛心以待倘坐草太早非正産之时妄使産母用力往往逼胎不正遂至横倒者有之虽悔无及矣

凢儿之生自有其时时至则儿身转顺头顶正当産门胞浆大来腰重腹痛榖道挺迸産母中指中莭或本莭跳动此方为正産之时方可临盆用力送儿自顺生矣

産妇交骨不开有因气血不足者有因初次胎産者二者均宜用开骨𣪚通其隂气其方即佛手𣪚加败龟板与生过子女妇人头髪也气血不足者加人参服之可使其骨立开

妊娠妇人有盘肠生者临産之时其肠先拖出及儿已産下其肠有仍不收者湏以萆麻仁捣烂贴扵顶心内服升补之剂如补中益气汤或八珍十全大补等汤加升麻以升补之其肠自收矣补中益气汤

妊娠难産之由非只一端或胎前喜安逸不耐劳碌或过贪眠睡皆令气滞难産或临産惊恐气怯或用力太早则産母困乏难産或胞伤血出血壅産路或胞浆破早浆血乾枯皆足以致难産临证之工不可不审也

産妇胞衣不下者或因初産用力困乏风冷相干致血瘀凝或因下血过多血枯産路乾澁或血入胞衣胀满疼痛皆能使胞衣不下均当急用夺命𣪚即没药血竭二味为𣪚也免致上攻心胸胀满喘急为害不小且宜谕令穏婆随胎取下莫使産母闻之恐被惊则愈难下也

凢産后玊门不闭者多由气血不足所致亦有因初産伤重者必肿而疼也气血不足者用十全大补汤治之因伤肿痛者浓煎甘草汤洗之其肿伤自平

産后血晕有因恶露去少内有停瘀上攻迷晕者面唇必赤色有因去血过多血脱而晕者面唇必色白血弱者宜用清魂𣪚即荆芥穂人参川芎甘草泽兰叶也若停瘀腹痛者用佛手𣪚二者俱宜频烧乾漆及用火烧鐡钉淬醋不时薰之

産后恶露不下有因风冷相干气滞血凝而不行者必腹中胀痛有因産时去血太多无血不行者面色必黄白腹必不疼以此辨之血凝者用失笑𣪚逐而行之无血者用圣愈汤补而行之

産后恶露乃裹儿汚血産时当随胎而下若日乆不断时时淋漓者或因冲任虚损血不收摄或因瘀行不尽停畱腹内随化随行者当审其血之色或汚浊不明或浅淡不鲜或臭或腥或秽辨其为实为虚而攻补之虚宜十全大补汤加阿胶续断以补而固之瘀宜佛手𣪚以补而行之

産后头疼若面色黄白无寒热身痛之表证又无便秘之里证则是因産后去血过多血虚头痛也若恶露不行兼腹痛者乃属瘀血上攻之痛也去瘀以芎归汤补虚以八珍汤加蔓荆子

産后心胃痛若四肢厥逆爪甲青白乃风冷寒凝气血滞澁宜用大岩蜜汤温以行之即生地当归赤芍独活乾姜桂心吴茱萸甘草逺志细辛也若因饮食停滞中脘作痛必恶食呕吐宜二陈汤加神麯麦芽木香砂仁若大便结硬小便赤澁渴欲饮冷者乃内有实热也宜玊烛𣪚攻之

産后腹痛若因去血过多而痛者为血虚痛若因恶露去少及瘀血壅滞而痛者为有馀疼若因伤食而痛者必恶食胀闷若因风寒乘虚入扵胞中作痛者必见冷痛形状血虚宜当归建中汤血瘀宜失笑𣪚伤食宜异功𣪚加山查神麯胞寒宜香桂𣪚即佛手𣪚加桂心也

産后少腹痛其痛若㣲乃産时血块未净名儿枕痛若少腹坚硬小便利者为瘀血痛少腹硬而小便不利淋澁胀痛者乃蓄水作痛若坚硬红肿而痛者湏防成㿉疝癃之证因儿枕瘀血者宜延胡索散即当归赤芍蒲黄肉桂琥珀红花也因水蓄者宜五苓𣪚若将成㿉疝癃者当以吴茱萸汤温散之

産后脇痛因气血瘀滞干犯肝经在左多属血在右多属气血宜延胡索𣪚气宜四君子汤加柴胡青皮若因去血过多而痛者为虚痛宜八珍汤加肉桂以补其荣血自愈

産后腰疼下注两股皆痛者乃産时风冷乘之瘀血滞扵肝经宜用佛手𣪚加独活肉桂续断牛膝防风桑寄生以温𣪚而行之若因去血过多三隂经气血亏损者则当用六味地黄汤加肉桂附子续断杜仲以温补之

産后徧身疼痛多因去血过多荣血不足或因风寒外客必有表证二者俱宜用趂痛𣪚即当归黄耆白术牛膝甘草独活薤白桂心也若面唇紫色身胀痛者必是停瘀所致宜用四物汤加秦艽桃仁没药红花以行之

産后腹中有块坚硬攻痛多因新産之后风冷乘虚而入以致瘀血凝结宜服延胡索𣪚以逐之若迟乆不𣪚必结成血瘕矣又有寒疝之证亦在少腹中攻筑而痛此属寒气滞澁宜用吴茱萸汤温𣪚其寒自愈不必攻也

産后筋衇拘挛疼痛不能舒展俗名鸡爪风皆由産后血液亏损不能荣筋又被风乘故令拘挛疼痛也无汗者宜扵养荣之中兼祛外邪用四物汤加柴胡木𤓰桂枝鈎藤若有汗者宜八珍汤加桂枝黄耆阿胶以大补其荣血可也

産后过食肉面伤扵饮食者必心胸饱闷恶闻食气懊憹嘈杂吞酸吐酸宜用六君汤加山查神麯香附缩砂以补而消之若更呕逆痰涎必是兼痰兼饮宜二陈汤加减调治

産后呃逆皆因气血两伤脾胃虚寒中焦之气厥而不顺所致宜服丁香豆蔲𣪚即丁香白豆蔲伏龙肝为末也用桃仁吴茱萸煎汤冲服如不效当以参附汤峻补之若发热面红小便赤色属热实者宜用竹茹乾柿橘红煎服之名茹橘饮

産后气喘极危证也因下血过多荣血暴竭卫气无倚孤阳上越宜骤补其气用参附煎汤不时饮之若因恶露不行败血上攻扵肺而喘者必面色紫黒宜夺命𣪚下瘀瘀去喘自定虚者参蘓饮即人参一两为末蘓木二两煎汤冲服也

産后浮肿由扵败血乘虚流入经络血化为水故令浮肿然有气肿水肿之别不可不辨也若轻虚浮肿心胸胀满者因素有水饮所作名曰气分也宜用枳术汤即枳实白术煎汤服之若喘嗽小便不利者则为水肿宜茯苓𨗳水汤利之若皮如熟李或徧身青肿者则为血分宜小调中汤治之其方即当归白芍药白术茯苓陈皮煎汤冲小调经𣪚服之即当归赤芍琥珀麝香细辛肉桂心没药也

産后发热之故非止一端如食饮太过胸满呕吐恶食者则为伤食发热若早起劳动感受风寒则为外感发热若恶露不去瘀血停留则为瘀血发热若去血过多隂血不足则为血虚发热亦有因産时伤力劳乏发热者三日蒸乳发热者当详其有馀不足或攻或补或用凉药正治或用温热反治要在临证细细恭考也

産后发热多因隂血暴伤阳无所附大法宜四物汤加炮姜从隂引阳为正治若头疼恶寒而发热者属外感不当作伤寒治惟宜用四物加柴胡葱白服之若呕吐胀闷属伤食若倦怠气乏者属伤气宜用异功𣪚加山查神麯厚朴生姜治之若因脾虚不能化食而停食发热者宜六君子汤若因瘀血发热者必兼腹痛宜用生化汤即当归川芎丹参桃仁红花姜炭也

産后发热因産时用力劳乏者宜十全大补汤气血两虚者八珍汤去血过多血脱烦躁乾渴面赤而热者宜当归补血汤若隂血暴脱孤阳无附而外越发热者急进参附汤迟则必大汗大喘是阳欲亡虽药必无救矣

産后寒热名既不同其证亦异当先明辨之如曰寒热徃来者谓寒去热来热去寒来逓相更换也曰乍寒乍热者谓有时寒有时热寒热无定时也曰寒热似疟者谓或先寒后热或先热后寒一定不移至其时而始作也曰壮热憎寒者谓其身既壮热而复时时畏寒也

産后血气虚损隂阳不和则寒热往来隂阳相乘荣卫不调则时寒时热败血不𣪚饮食停滞则寒热似<div style="display: inline-block; max-width: 24px; max-height: 24px; min-width: 24px; min-height: 24px; vertical-align:middle;"><a href="dictionary.pl?if=gb&amp;char=ctext:6637"><img src="https://ctext.org/getrarecharimg.pl?group=6637" style="display: block; margin-left: auto; margin-right: auto; max-width: 24px; max-height: 24px;" alt="ctext:6637" /></a></div>汗出遇风则壮热憎寒有诸内自形诸外辨之既明然后治无不愈矣

産后隂阳不和徃来寒热者宜柴胡四物汤若荣卫不调乍寒乍热者用增损四物汤其方即当归白芍川芎人参甘草乾姜也若停瘀兼食寒热似<div style="display: inline-block; max-width: 24px; max-height: 24px; min-width: 24px; min-height: 24px; vertical-align:middle;"><a href="dictionary.pl?if=gb&amp;char=ctext:6637"><img src="https://ctext.org/getrarecharimg.pl?group=6637" style="display: block; margin-left: auto; margin-right: auto; max-width: 24px; max-height: 24px;" alt="ctext:6637" /></a></div>者用生化汤加柴胡山查神麯若感受风寒憎寒壮热者宜更生𣪚即当归熟地川芎人参荆芥穂乾姜也

産后血去过多则隂虚隂虚则阳盛若㣲㣲自汗是荣卫调和故虽汗无妨若周身无汗独头汗出者乃隂虚阳气上越之象也若头身俱大汗不止则恐有亡阳之虑矣

産后亡血隂虚阳热上蒸头上汗出至颈而还者宜当归六黄汤即黄连黄芩黄蘖当归黄耆生地熟地也内芩连蘖三味俱炒黒用若自汗太甚宜黄耆汤即牡蛎粉黄耆白术茯苓甘草麦冬熟地防风也若隂血大脱孤阳外越大汗不止非大剂参附不能囬阳也

産后气血大虚虽患中风惟宜大补即有火热风痰气闭亦当末治緫以十全大补汤主之临证详恭其火气风痰而佐使之

産后血气不足蔵府皆虚多汗出腠理不宻风邪乘虚袭入遂成痉证手三阳之筋结扵颔頬风入颔頬则口噤隂阳经络周环扵身风中经络则头项肩背强直如角弓反张之状産后患此皆属虚象惟宜用八珍汤加黄耆附子肉桂大补其隂阳少佐防风以治之若见头摇喘促汗出不止两手撮空者则为真气去邪气独畱必死之候故曰莫望生也

産后血去太多阳气炽盛筋无所养必致瘈瘲抽搐发热恶寒心烦口渇不宜作风治惟当气血兼补用八珍汤加丹皮生地鈎藤鈎治之若无力抽搐戴眼反折大汗不止者则为不治之证故曰命将休也

产后不语须分虚实治之有痰热乘心者有败血冲心者有气血两虚而鬰冒神昏者大抵产后属虚者多而实者少也虚宜八珍汤加鈎藤菖蒲逺志痰热宜二陈汤加胆星黄连败血冲心宜七珍散即川芎生地细辛防风朱砂菖蒲人参也八珍汤

按
